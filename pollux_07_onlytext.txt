7.1	  ἰούλιος πολυδεύκης κομμόδῳ καίσαρι χαίρειν. τὸν ταῦτα συντιθέντα
7.1	τὰ βιβλία οὐ πολλοῖς ὡμιληκέναι μόνον ἐχρῆν ἐμμέτροις τε 
7.1	καὶ ἀμέτροις λόγοις, ὥσπερ ἂν εἴποι ὁ πλάτων 
7.1	‘ἔν τε ποιήμασι καὶ χύδην,’ ἀλλὰ προσθεῖναί τι αὐτοῖς καὶ συντάξεως 
7.1	σχῆμα καὶ τὸ ἐν τοῖς ἀνομοίοις ὅμοιον, ἔτι δὲ καὶ ἀκρίβειάν τινα 
7.1	ἐπὶ τῆς ψυχῆς ἔχειν εἰς βασάνου κρίσιν. τοῦδε εἵνεκα οὐδὲ συνεργὸν
7.1	ἐδυνάμην εἰς πάντα παραλαβεῖν οὐδένα· οὔτε γὰρ εἶχον ὅτῳ 
7.1	πιστεύσαιμι ἐοικότι, καὶ ἔδει πάντως ἑκάστῳ προσεῖναι τὸ ἐμοὶ δοκοῦν.
7.1	ἔρρωσο κύριε. 
7.6	  καὶ μὴν ἐπί γε τῶν ἑξῆς τεχνῶν εἴποι ἄν τις τέχναι βάναυσοι,
7.6	ἀγοραῖοι, ἀνελεύθεροι, ἀπειρόκαλοι, ἑδραῖοι, χειροτεχνικαί 
7.6	χειρουργικαί, καὶ ὡς ξενοφῶν βαναυσικαί· εἴποις 
7.6	δ' ἂν κατὰ πλάτωνα καὶ δευτερουργοὺς τέχνας χειροτεχνία
7.6	χειρουργία, βαναυσία βαναυσουργία. χειροτεχνεῖν χειρουργεῖν,
7.6	βαναυσουργεῖν. χειροτέχνης χειρουργός, βάναυσος βαναυσουργός, 
7.7	ἑδραῖος· τὸ γὰρ ἀποχειροβίοτος καὶ χειρῶναξ καὶ χειρογάστωρ καὶ 
7.7	χειροβοσκός καὶ χειροβάναυσος ἧττον ἄν τις προσοῖτο. καὶ ὁμότεχνοι 
7.7	δὲ καὶ σύντεχνοι· ἀριστοφάνης γὰρ ἐν γηρυτάδῃ τούτῳ κέχρηται
7.7	καὶ ἀντίτεχνοι δ' ἂν εἴποις. ἀντιτέχνησις δὲ παρὰ θουκυδίδῃ
7.7	ἐφ' ἑτέρου εἴρηται. τοὺς δὲ βαναύσους καὶ ἐργαστῆρας
7.7	ἂν κατὰ ξενοφῶντα εἴποις. τοὺς μέντοι 
7.7	μὴ ἀκριβεῖς τεχνίτας φαυλουργοὺς κατὰ ἀριστοφάνην λέγε. 
7.7	τὸ δὲ χειροτεχνηθὲν χειροτέχνημα καὶ χειρούργημα καὶ τέχνημα καὶ 
7.7	τέχνασμα καὶ δημιούργημα καὶ ποίημα καὶ ἔργον καὶ πλάσμα καὶ κατασκεύασμα.
7.7	τέχναι δ' ἔμπυροι καὶ ἄπυροι. 
7.8	  αἱ μὲν ἐκ τοῦ πωλεῖν, πιπράσκειν, ἀποδίδοσθαι, μεταβάλλειν, 
7.8	ἀμείβειν, ἀντικαταλλάττεσθαι, καπηλεύειν, ἀποκηρύττειν, ἐμπολεῖν, 
7.8	ποιοῦσιν ὀνόματα πωλητάς, πρατῆρας, μεταβολέας, καπήλους· τὰ γὰρ 
7.8	ἀπὸ τῶν ἄλλων σκληρά, ἰσαῖος δὲ τῷ πράτῃ ἔφη καὶ 
7.8	ὑπερείδης τὸν πράτην. ὁ δὲ πώλης
7.8	καὶ πρατίας εἴρηται ἐν τῇ κωμῳδίᾳ. 
7.8	τὰ δὲ πιπρασκόμενα ὤνια, πώλημα, ἀγώγιμα πράσιμον δ' 
7.8	ἰσαῖος εἴρηκεν, ὥσπερ καὶ ξενοφῶν  
7.9	φόρτος, ἐμπολήματα, ῥῶπος, γέλγη. λέγοιτο δ' ἂν καὶ ἀπὸ τῶν 
7.9	μετοχῶν τὰ πωλούμενα, τὰ πιπρασκόμενα, τὰ καπηλευόμενα, τὰ μεταβαλλόμενα,
7.9	τὰ ἀποκηρυττόμενα, τὰ ἀποδιδόμενα· ἔστι δὲ τοῦτ' ἀμφίβολον.
7.9	καὶ τὰ πράγματα πρᾶσις, καπηλεία καπηλική, μεταβολή  
7.9	μεταβλητική, ἀπόδοσις, ἀποκήρυξις, ἐμπολή· καὶ πώλησις δέ, ὡς εἴρηκε 
7.9	ξενοφῶν. ἀποκεκήρυκται δὲ καὶ ἀποδέδοται καὶ μεταβέβληται
7.9	καὶ κεκαπήλευται τὰ πραθένται καὶ πέπραται καὶ 
7.10	ἐκπέπραται λέγοις ἄν. πλάτων δ' ἐν τῷ πολιτικῷ φησὶ 
7.10	‘πωληθέντα που πρότερον ἔργα ἀλλότρια παραδεχόμενοι δεύτερον 
7.10	πωλοῦσιν.’ καὶ ἄξια μὲν πιπράσκεται τὰ εὔωνα καὶ λυσιτελῶς, καὶ 
7.10	ἐπευωνισμένα, καὶ ἀντίπροικα, καὶ ἀντ' οὐδενός· τὰ δὲ τίμια ἔντιμα, 
7.10	ἐπὶ πολλῷ, ἐπιτετιμημένα. λέγοις δ' ἂν καὶ ἐπιτέτανται αἱ τιμαί, καὶ 
7.10	ὁ πιπράσκων ἐπέτεινεν, ἐπετίμα, ἀνετιμᾶτο. τὰ δὲ μήπω πεπραμένα
7.10	ἄπρατα· οὕτω δ' ἂν λέγοιτο καὶ τὰ μὴ πιπρασκόμενα, 
7.11	ὡς ἄπρατος ἀνὴρ ὁ μὴ πιπράσκων ἑαυτόν. καὶ ὁ μὲν τόπος ὅπου 
7.11	πιπράσκουσι, πωλητήριον ἂν καλοῖτο, καὶ ὡς παρ' ἡροδότῳ 
7.11	πρατήριον. καὶ κύκλοι δὲ ἐν τῇ νέᾳ κωμῳδίᾳ καλοῦνται ἐν οἷς 
7.11	πιπράσκεται τὰ ἀνδράποδα. ἴσως καὶ τὰ λοιπὰ ὤνια· ἐφ' ὃ δ' ἀναβαίνοντες
7.11	οἱ δοῦλοι πιπράσκονται, τοῦτο τράπεζαν ἀριστοφάνης 
7.11	καλεῖ. μονοπώλιον δὲ ὑπερείδης εἴρηκεν ἐν τῷ κατὰ 
7.11	ἀριστοφῶντος· οἱ δ' ἄλλοι λέγουσι μονοπωλίαν. ὁ δὲ τοῖς 
7.12	πιπράσκουσι προξενῶν προπράτωρ, ὡς δείναρχος 
7.12	καὶ ἰσαῖος εἴρηκεν· προπώλην δ' αὐτὸν ἀριστοφάνης 
7.12	καλεῖ, προπωλοῦντα δὲ πλάτων. λυσίας 
7.12	δὲ τούτους μὲν προπράτας, τοὺς δὲ σὺν ἄλλοις πιπράσκοντας συμπράτας
7.12	λέγει. τὸ δὲ δεύτερόν τι πιπράσκειν ἀναπωλεῖν καὶ 
7.12	ἀναπιπράσκειν λέγουσι καὶ τὸ ἔργον ἀνάπρασιν, καὶ τοὺς τοῦτο 
7.12	ποιοῦντας ἀναπιπράσκοντας καὶ ἀναπωλοῦντας, καὶ τὰ δεύτερον 
7.12	πιπρασκόμενα ἀναπωλούμενα καὶ ἀναπιπρασκόμενα, παλίμπρατα ἢ 
7.13	παλίμβολα, καὶ ὁ ταῦτα πωλῶν παλίμβολος καὶ παλιγκάπηλος. τὸ 
7.13	δὲ μετὰ τὴν πρᾶσιν ἀποδοθὲν ἀνάδοτον ἄν τις εἰπεῖν δύναιτο,  
7.13	εἰπόντος θουκυδίδου ‘μὴ ἀνάδοτος εἴη πλάταια.’ 
7.13	τὰ δ' ἐκ τοῦ δεδημεῦσθαι πιπρασκόμενα δημιόπρατα.
7.13	τὸ δὲ σὺν ἄλλῳ πεπρᾶσθαι προσπεπρᾶσθαι. ὃ δ' οἱ 
7.13	νῦν φασὶ τοὺς οἰκέτας πρᾶσιν αἰτεῖν, ἔστιν εὑρεῖν ἐν ταῖς ἀριστοφάνους
7.13	ὥραις 
7.13	        ἐμοί 
7.13	  κράτιστόν ἐστιν εἰς τὸ θησεῖον δραμεῖν, 
7.13	  ἐκεῖ δ', ἕως ἂν πρᾶσιν εὕρωμεν, μένειν. 
7.13	ἄντικρυς δ' ἐν ταῖς εὐπόλιδος πόλεσι 
7.13	      κακὰ τοιάδε 
7.13	  πάσχουσιν οὐδὲ πρᾶσιν αἰτῶ. 
7.14	τὰ δὲ πραθέντα καὶ ὠνηθέντα λέγουσι, καὶ τὸν πριάμενον ἐωνημένον. 
7.14	τὸ δ' ἀνατιμᾶσθαι καὶ τὸ τῷ πλέον δόντι ἐθέλειν πιπράσκειν πλειστηριάζειν
7.14	ἂν λέγοις, ἰσαίου ἐν τῷ πρὸς ἀνδοκίδην εἰπόντος ‘οὔτε 
7.14	τιμῆς τεταγμένης πωλοῦσιν, ἀλλ' ὡς ἂν δύνωνται πλειστηριάσαντες 
7.14	πλείστου ἀπέδοντο.’ ἁλώνητοι δ' ἐκαλοῦντο οἱ μηδενὸς ἄξιοι τῶν 
7.14	οἰκετῶν, ὅτι τῶν θρᾳκῶν οἱ μεσόγειοι ἁλῶν ἀντικατηλλάττοντο τοὺς 
7.15	οἰκέτας. τὰ δὲ καταβαλλόμενα ὑπὲρ τῶν πιπρασκομένων τέλη ἐπώνια 
7.15	λέγουσιν. τῆς δ' ἰσωνίας λυσίας εἴρηκεν ἐν τῷ περὶ τοῦ ἀσπιδοποιοῦ.
7.15	ἐν δὲ τοῖς ἀττικοῖς ψηφίσμασιν, ἃ τοῖς ξένοις 
7.15	ἐπὶ τιμῇ ἐγράφετο, ἔστιν εὑρεῖν ‘εἶναι αὐτῷ καὶ οἰκείαν ὤνησιν.’ 
7.15	τὸν δὲ πολλὰ ὠνούμενον ἔξεστιν εἰπεῖν πολλαγόρασον, εἰ καὶ φαῦλον 
7.15	τοὔνομα, ἀλλ' ὅτι φερεκράτης εἴρηκεν ἐν πέρσαις 
7.15	    τὸ παιδίον 
7.15	  τὸ πολλαγόρασον κἀπὸ πολλῶν τηλιῶν.  
7.15	τούτων δὲ καὶ θεοὶ ἴδιοι, ἐμπολαῖος ἑρμῆς καὶ ἀγοραῖος· καὶ ἐμπόλω
7.15	διοσκόρω ἐν ἥρωσιν ἀριστοφάνους. 
7.16	  οἱ μὲν δὴ πάντα πιπράσκοντες καλοῖντ' ἂν πανδοκεῖς καὶ πανδοκεύτριαι,
7.16	καὶ τὸ χωρίον πανδοκεῖον, καὶ τὸ πρᾶγμα πανδοκεία· οἱ 
7.16	δ' εἰς τὰ πανδοκεῖα καταγόμενοι κατάκται ἂν λέγοιντο. μᾶλλον δ' οἱ 
7.16	πάντα πωλοῦντες παντοπῶλαι, καὶ ὁ τόπος παντοπωλεῖον. τὴν 
7.16	παντοπωλίαν ἄρχιππος εἴρηκεν ἐν ἰχθύσιν οἱ δὲ 
7.16	τὰ ἀνδράποδα πιπράσκοντες ἀνδραποδοκάπηλοι· οἱ γὰρ λαφυροπῶλαι, 
7.16	κοινὸν τοὔνομα καὶ πρὸς τὰ ἄψυχα, ἀνδραποδώνης δ' εἴρηται ἐν 
7.17	τοῖς ἥρωσι τοῖς ἀριστοφάνους. τὴν δὲ θεραπαινίδα καὶ θρεπτὴν 
7.17	ἐρεῖ ὅστις βούλοιτο ἕπεσθαι φερεκράτει εἰπόντι ἐν μυρμηκανθρώποις
7.17	‘μανία θρεπτή·’ ἔστι δὲ τοὔνομα καὶ ἐν τῷ 
7.17	λυσίου πρὸς πυθόδημον ὑπὲρ ἀποστασίου. 
7.17	  τέχναι δ' ἐπ' ἀνθρώποις παιδοτρίβαι καὶ γυμνασταί, καὶ οἱ 
7.17	σωμασκοῦντες· τάττεται μὲν ἡ κλῆσις ἐπὶ τῶν ἀσκουμένων, οὐδὲν 
7.17	δ' ἂν αὐτὴν κωλύοι κἀπὶ τῶν ἀσκούντων τετάχθαι. τοῦ δ' ἀλείπτου
7.17	οὐκ ὄντος ἐν χρήσει ἀλείπτριαν εἰρήκασιν οἱ μέσοι κωμικοὶ 
7.17	καὶ λυσίας ἐν τῷ ὑπὲρ διοφάντου περὶ χωρίου· ἄμφιδος 
7.17	δὲ καὶ δρᾶμα ἔστιν ἀλείπτρια. 
7.18	  αἱ δ' ἐπὶ ταῖς τροφαῖς τέχναι σιτηγοὶ σιταγωγοί, σιτοπῶλαι 
7.18	πυροπῶλαι, σιτοκάπηλοι σιτηγεῖν, πυροπωλεῖν σιτοπωλεῖν, πυροκαπηλεύειν,
7.18	σιτοκαπηλεύειν. σιτομέτραι ὡς ὑπερείδης,
7.18	ἀφ' οὗ τὸ σιτομετρεῖν· προμετρεῖν, καὶ προμέτραι ἢ προμετρηταί. 
7.18	ἡ δ' ἀλφιτοποιία καὶ ἀλφιτεία καλεῖται, καὶ οἱ ἐργαζόμενοι ἀλφιτεῖς, 
7.19	οἱ δὲ πιπράσκοντες τὰ ἄλφιτα ἀλφιταμοιβοί, τὸ δ' ἐργαστήριον ἀλφιτεῖον,
7.19	μύλων, ζώτιον, ζητρεῖον, χόνδριον χονδροκοπεῖον. καὶ  
7.19	τὰ ἐργαλεῖα ὄνος ὁ ἀλέτων, καὶ ἡ τράπεζα μύλη, καὶ ὁ τῆς ἐργασίας
7.19	προεστηκὼς μυλωθρός, καὶ ἡ ἔνδον τίφη μυληθρὶς καὶ μυλακρίς  
7.19	ἔνιοι δὲ μυλακρίδα καὶ τὴν ἀλετρίδα καὶ τὸ κάλλυντρον μυλήκορον.
7.20	τὸν δὲ νῦν μυλοκόπον ὀνοκόπον ἄλεξις εἴρηκεν ἐν ἀμφωτίδι
7.20	
7.20	      ὀνοκόπος 
7.20	    τῶν τοὺς ἀλέτωνας τῶνδε κοπτόντων ὄνους. 
7.20	τό γε μὴν τοῖς οἰκέταις τοῖς ἔνδον ἐργαζομένοις ὑπὲρ τοῦ μὴ κάπτειν 
7.20	τῶν ἀλφίτων περιτιθέμενον παυσικάπη ὀνομάζεται, τροχοειδὲς μηχάνημα
7.20	τῷ τραχήλῳ περιαρμοζόμενον ὡς ἀδυνατεῖν τῷ στόματι τὰς 
7.20	χεῖρας προσαγαγεῖν. 
7.21	  ἀρτοπῶλαι ἀρτοπώλιδες, ἀρτοπωλεῖν, ἀρτοπωλεῖον, σιτουργοί, 
7.21	ἀρτοποιοί ἀρτοπόποι. ξενοφῶν δὲ καὶ ἀρτοκόπους
7.21	ἔφη· τὸ δὲ ῥῆμα τὸ ἀρτοκοπεῖν ἐν φρυνίχου μονοτρόπῳ ,
7.21	ἐν δ' ἀριστοφάνους ἥρωσιν ἀρτοποιία.
7.21	τῇ δ' ἀρτοπώλιδι ἀνήκει ἄλευρα, ἄλφιτα ὀλῦραι, ζειαί, 
7.21	σεμίδαλις, χόνδρος, κρίμνα, πάλη, ἀφ' ἧς καὶ τὸ πάλημα, σταίς, μᾶζα. 
7.22	καὶ τὰ ἐργαλεῖα κρίβανος, ἰπνός, πλάθανον, μάκτρα, ὀβελοί· καὶ σπάλαθρον
7.22	δ' ἐργαλεῖον, ὃ οἱ νῦν σκάλευθρον. τὰ δ' ἔργα δεῦσαι, φυρᾶσαι,
7.22	τρῖψαι, διαττῆσαι· καὶ ἀρτοστροφεῖν δ' ἀριστοφάνης 
7.22	λέγει. διαπλάσαι, πέψαι, ὀπτῆσαι ἐξοπτῆσαι, ἐξελεῖν. ὁ δὲ μάττων
7.22	τὰ ἄλφιτα μαγεύς, καὶ τὸ ἀγγεῖον μαγὶς καὶ μάκτρα καὶ σκάφη 
7.22	καὶ παρὰ μενάνδρῳ ληνός. ‘νεόκοπον δὲ κάρδοπον’ 
7.22	εἴρηκεν εὔπολις τὴν νεωστὶ κεκομμένην. ἄρτους δὲ διπυρίτας
7.23	εἴρηκεν ἐν ποαστρίαις φρύνιχος, ἀλκαῖος δ' 
7.23	ἐν γανυμήδει ‘διπύρους τε θερμούς· οἱ δίπυροι 
7.23	δ' εἰσὶ τίνες; ἄρτοι τρυφῶντες.’ τοῦ γε μὴν ἄρτου αἱ μὲν κατὰ 
7.23	τὸ ἄνω μέρος οἱονεὶ φλύκταιναι ἀττάραγος, αἱ δ' ἐκ τοῦ κάτω ψωθίαι,
7.23	αἳ δὴ καὶ προσέχεσθαι εἰώθασι τῷ κριβάνῳ ὑπεροπτώμεμαι. 
7.23	τὰ δὲ μέρη τῶν ἄρτων θρύμματα. τὸ μέντοι ὑπερεμπεπλῆσθαι καὶ 
7.24	ὑπερκεκορέσθαι καὶ ὑπερμαζᾶν ἀπὸ τῆς μάζης ἔλεγον οἱ παλαιοί, 
7.24	οἱ δὲ νέοι κριθιᾶν ἀπὸ τῶν ὑποζυγίων· αἰσχύλος μὲν γὰρ 
7.24	εἴρηκε ‘σειραφόρον κριθῶντα πῶλον,’ σοφοκλῆς δὲ ‘ἕως ὅτε 
7.24	κριθώσης ὄνου.’ τῶν δὲ περὶ ἀρτοπωλίαν ἀθρόα ἐν ἀριστοφάνους 
7.24	δράμασιν ἢ κενταύρῳ. 
7.24	    πτίττω, βράττω, δεύω, μάττω, πέττω, καταλῶ. 
7.24	ἔστι δέ που καὶ ὀπτῆσαι. καὶ ἡ πτισάνη τούτοις προσήκει. καὶ 
7.24	τὸ παρ' ἀριστοφάνει δ' ἐν ἀχαρνεῦσι περιεπτισμένοι ἀπὸ 
7.24	τούτου ἂν εἴη εἰρημένον· 
7.24	    ἀλλ' ἐσμὲν αὐτοὶ νῦν γε περιεπτισμένοι. 
7.24	καὶ ἀνεῖν δὲ τὸ πτίσσειν ἐλέγετο, ἀφ' οὗ καὶ ἡ πτισάνη. καὶ μὴν 
7.24	καὶ τὸ φρύγειν καὶ κοδομεύειν τούτοις συνῆπται. 
7.25	  κρεωπώλια καὶ κρεωπῶλαι καὶ κρεωπωλεῖν. τοὺς δ' 
7.25	αὐτοὺς καὶ μαγείρους λέγουσιν. καὶ κρεωδαίτας δ' ἂν εἴποις καὶ 
7.25	κρεουργούς, καὶ τὸ ἔργον κρεουργεῖν καὶ κρεανομεῖν καὶ κρεανομίας, 
7.25	τὰ δ' ἐργαλαῖα κοπίδας καὶ ῥάχετρον καὶ κρεώσταθμον, τάχα καὶ 
7.25	κρεάγραν καὶ κρεωδείραν.  
7.26	    ἰχθυοπῶλαι καὶ ἰχθυοπωλεῖν, καὶ ἰχθύες ἰχθύδια, ὄψον 
7.26	καὶ ὀψοποιὸς δὲ καὶ ὀψαρτυτής, καὶ ὀψοποιεῖν καὶ ὀψοποιία, καὶ 
7.26	ἡδῦναι καὶ ἀρτῦσαι καὶ ζωμεῦσαι· καὶ ἀριστοφάνης 
7.26	          τὴν χύτραν 
7.26	        ἐν ᾗ τὰ κρεάδι' ἕψεις ἐζωμευμένα. 
7.26	τὸν δ' ὀψοποιὸν καὶ μάγειρον λέγει. 
7.27	  ταριχοπῶλαι, ταριχοπωλεῖν, τάριχος ὡραῖον, ταρίχους ὡραῖα 
7.27	τεμάχη, ὡραῖαι ταρίχους σαργάναι, ταρίχους δ' ἡμίσειαι, ἐαριναί. 
7.27	πονηρὸν τάριχος, χρηστὸν τάριχος. σαργάναι ὡραῖαι καὶ σαπραί. 
7.28	    ἐριοπῶλαι, ἐριοπωλεῖν. ἔρια οἰσυπηρὰ ἀριστοφάνης, 
7.28	καὶ ἐρίων πιναρῶν πόκον κρατῖνος. καὶ ἄρχιππος 
7.28	μὲν ἐν ἰχθύσιν εἴρηκε νακοτιλτοῦντα· τὸ δ' ὄνομα 
7.28	ὁ νακοτίλτης, εἰ καὶ φιλήμων αὐτῷ κέχρηται ἐν ἁρπαζομένῃ ,
7.28	ἀλλ' οὐκ ἀνεκτόν, εἰ μὴ τὸ ῥῆμα ἦν ἐν χρήσει παλαιοτέρᾳ.
7.28	καίτοι ὅ γε κρατῖνος ἐν διονυσαλεξάνδρῳ φησὶ 
7.28	      νακότιλτος ὡσπερεὶ κωδάριον ἐφαινόμην. 
7.28	ἐριουργία ἐριουργεῖν· καὶ ἐριουργεῖον ὁ ἱστὼν ἐν ὀλυμπιάδος ἐπιστολῇ.
7.28	διὰ τοῦτο δ' ἀνέχομαι τοῦ ὀνόματος, ὅτι τὸ πρᾶγμα τὸ 
7.28	ἀπ' αὐτοῦ καὶ τὸ ῥῆμα παρὰ τοῖς κεχρονισμένοις ἔστιν εἰρημένον· 
7.28	βέλτιον δ' ὁ ἱστεών. πλάτων δ' εἴρηκεν ‘ἐν ἐρεῷ 
7.28	ἱματίῳ.’ 
7.29	    ταλασία, ταλασιουργία ταλασιουργεῖν, τάλαρος. καὶ καλαθίσκος,
7.29	εὐπόλιδος εἰπόντος ἐν πόλεσιν 
7.29	      ἄνευ καλαθίσκων καὶ πόρων καὶ πηνίων. 
7.29	κατάγειν, κάταγμα· τὸ δ' αὐτὸ καὶ μήρυμα. τῶν δὲ νέων τις κωμικῶν
7.29	ἐπιγένης ἐν ποντικῷ ἔφη  
7.29	      τρεῖς μόνους ἔχω 
7.29	  σκώληκας, ἔτι τούτους δέ μ' ἔασον καταγαγεῖν. 
7.29	καὶ κροκυδίζειν δὲ φιλύλλιος εἴρηκεν. 
7.29	  τὸ κάταγμα κροκυδίζουσαν αὐτὴν κατέλαβον, 
7.30	ὅπερ ἐστὶν ἐκλέγουσαν τὸ τραχύ. ἔξαινε δὲ τῶν ἐρίων ἀριστοφάνης 
7.30	ἔφη, καὶ καταξῆναι πλάτων ὁ κωμικός, ὁ δὲ 
7.30	φιλόσοφος πλάτων καὶ τέχνην ξαντικήν, σοφοκλῆς 
7.30	δὲ ξάσμα. τὸ δὲ καμεῖν ἀπὸ τὴς ἐριουργίας τὰς χεῖρας 
7.30	ξανᾶν ἐλέγετο, καὶ ξάνησιν. νεῖν, κλώθειν, στρέφειν. στήμων κρόκη, στημονονητικὴ
7.30	καὶ κροκονητική· πλάτων δ' ἐφυφὴν καλεῖ 
7.30	τὴν κρόκην, τὸν δὲ στήμονα νῆμα καὶ τὸ ἔργον τοῦ νήματος
7.31	νῆσιν εἴρηκε, ‘τὴν τῆς ἀτρόπου νῆσιν.’ ὁ δὲ 
7.31	κωμικὸς πλάτων ἔφη ἀκλώστους στήμονας. καὶ ἁρπεδόνας
7.31	δὲ τὰ νήματα ἡρόδοτος· ἀριστίας δ' ἐν ἀταλάντῃ 
7.31	‘ἁρπεδόνην τε λύσιν ἱστοῦ·’ τοῦτο δὲ τραγικώτερον.
7.31	ἄτρακτος, σφόνδυλος, κλωστήρ. οὕτω δὲ καὶ τὴν περιστροφὴν 
7.31	τοῦ λίνου εὐριπίδης ὠνόμασεν 
7.31	    λίνου κλωστῆρα περιφέρει λαβών. 
7.31	πηνίον, ἀγαθίς, ὅθεν καὶ παροιμία ‘ἀγαθῶν ἀγαθίδες,’ ᾗ πλείστῃ 
7.31	κέχρηνται οἱ κωμικοί. φαίης δ' ἂν καὶ μίτον, καὶ μίσασθαι τὸ μιτώσασθαι,
7.31	καὶ πολύμιτος, ὡς κρατῖνος ἔφη. καὶ ἀπὸ πηνίου τὸ 
7.31	πηνίσασθαι· φιλύλλιος δ' αὐτὸ εἴρηκεν. τὰς δ' 
7.32	ὁλοστημόνους ταινίας τολύπας σοφοκλῆς ὠνόμασεν. ἐφ' 
7.32	οὗ δὲ νήθουσιν ἢ νῶσιν τὸ γὰρ νήθειν οἱ ἀττικοὶ νεῖν λέγουσιν  
7.32	ἐπίνητρον καλεῖται καὶ ὄνος. λέγοις δ' ἂν ἄτρακτον ἐπιστρέφειν, 
7.32	ἔριον ἕλκειν, τείνειν, μηρύεσθαι, ἀπισχναίνειν. στήμονα δ' ἐξεσμένον  
7.32	τὸν ἰσχνὸν καὶ λεῖον ἀριστοφάνης καλεῖ. στῆσαι τὸν 
7.32	στήμονα ἢ τὰ στημόνια, καὶ προφορεῖσθαι· οὕτω γὰρ ἔλεγον οἱ 
7.33	ἀττικοὶ τὸ νῦν διάζεσθαι. καὶ τὸ διάζεσθαι δ' ἔστιν ἐν αὐτῇ τῇ 
7.33	λέξει παραλαμβανόμενον· 
7.33	  ὁ δ' ἐξυφαινεθ' ἱστός, ὁ δὲ διάζεται, 
7.33	καί που παρὰ νικοφῶντι ἐν πανδώρᾳ. τὸ δὲ 
7.33	συνδῆσαι τὸν στήμονα καιρῶσαι λέγειν χρή, καὶ καίρωσιν τὴν σύνδεσιν. 
7.33	ὑφάντης, ὑφαντικός, ὑφαίνειν, ὑφαντικῶς, ὑφή, ὕφασμα, ὑφάντρια. 
7.33	καὶ ὕφανσιν δ' ἂν εἴποις βιαζόμενος, ἐπεὶ πλάτων εἴρηκε 
7.33	‘βασιλικῆς ξυνυφάνσεως.’ καὶ χλαμυδουργίαν δὲ καὶ χλαμυδοποιίαν, ὡς 
7.33	οὐ ταὐτὸν ὂν ἑκάτερον, ἄμφω ἐν τοῖς ἀπομνημονεύμασι 
7.34	ξενοφῶν λέγει· εἴδη δ' ἔοικεν εἶναι ταλασιουργίας μὲν ἡ χλαμυδουργία,
7.34	ὑφαντικῆς δ' ἡ χλαμυδοποιία. καὶ χλανιδουργία δὲ καὶ 
7.34	χλανιδοποιία ὁμοίως ἂν λέγοιτο, καὶ ἐξωμιδοποιία. ποικιλτὴν δ' 
7.34	αἰσχίνης τιμάρχου κατηγορῶν εἶπεν· ἔστι δὲ καὶ τοῦτο ὑφαντικὸν
7.34	εἶδος. ἡ δὲ τέχνη ποικιλτική, καὶ ὁ ἀνὴρ ποικιλτικός, καὶ τὸ 
7.34	πρᾶγμα ποίκιλσις κατὰ πλάτωνα, καὶ τὸ ῥῆμα ποικίλλειν,
7.34	καὶ τὸ ἐπίρρημα ποικιλτικῶς, ὥσπερ καὶ ἐριουργικῶς καὶ 
7.35	ταλασιουργικῶς καὶ ὑφαντικῶς. ὁ δὲ ποικιλτὴς ὠνόμασται παρ' 
7.35	ἀλέξιδος ποικιλεύς. λέγοις δ' ἂν διάγειν τὴν κρόκην,
7.35	διαφέρειν, διαβάλλειν, κερκίζειν, πλήττειν, πιέζειν, πυκνοῦν. 
7.35	ὕφασμα δέ ἐστιν εἰπεῖν λεπτόν, εὐυφές, ἰσχνόν, εὐήτριον, εὔπλοκον· 
7.35	τὸ δὲ εὐήτριον αἰσχύλος ἐν δικτυουλκοῖς, εἰ καὶ μὴ ἐπὶ ἐσθῆτος,
7.35	ἀλλ' οὖν εἴρηκε ‘δικτύου δ' εὐήτρια.’ κερκίς κτείς, ἱστός, ἱστουργία
7.35	ἱστουργεῖν, ἱστουργικός ἱστουργικῶς. κανὼν ἱστοῦ τὸ καλούμενον
7.36	ἀντίον. πῆχυς. ἱστόπους, ὡς εὔβουλος λέγει· 
7.36	καὶ κελέοντες δ' οἱ ἱστόποδες καλοῦνται. ἀγνῦθες δὲ καὶ λεῖαι οἱ 
7.36	λίθοι οἱ ἐξηρτημένοι τῶν στημόνων κατὰ τὴν ἀρχαίαν ὑφαντικήν, 
7.36	σπάθη, ὅθεν καὶ τὸ σπαθᾶν, καὶ τὸ ἀσπάθητον χλαῖναν σοφοκλῆς 
7.36	λέγει καὶ ‘σπαθητοῖς ὑφάσμασιν.’ καὶ σπαθίδα ἐκάλουν τὸ 
7.36	σπαθητὸν ἱμάτιον.  
7.37	  πλύνται πλυντικοί πλυνοί πλύντριαι, φαιδρυνταί φαιδρυντικοί 
7.37	φαιδρῦναι, κναφεῖον κναφική κνάψαι, καὶ κναφεὺς καὶ κναφαῖοι 
7.37	καὶ ἄκναφα. καὶ κναφεύειν ἔφη ἀριστοφάνης, καὶ 
7.37	ἀνακνάψαι λύσιππος ὁ κωμικός. κνάφος δ' ἡ 
7.37	πρόσφορος αὐτοῖς ἀκούοιτ' ἂν ἄκανθα. τοῦ δὲ κνάπτειν ἡγεῖται 
7.37	τὸ συμπατῆσαι, ὡς κρατῖνος ὑποδηλοῖ παίζων, 
7.38	      τῇ μάστιγι κνάψειν εὖ μάλα, 
7.38	    πρὶν συμπατῆσαι. 
7.38	εἰ δὲ χρὴ τούτους καὶ πλύντας λέγειν, ἀπ' αὐτῶν αἱ πλύντριαι. 
7.38	καὶ πλυνέας δ' ἂν αὐτοὺς εἴποις, καὶ τὸν τόπον πλυνούς. ἀφ' οὗ 
7.38	καὶ τὸ λοιδορεῖν πλύνειν καὶ ‘πλυνόν με ποιεῖς’
7.38	ἡ κωμῳδία φησίν, ἤγουν ἐξονειδίζεις καὶ 
7.38	αἰσχύνεις· καὶ τὸ οὐδενὸς ἄξιόν τι ἀποπεφάνθαι καταπεπλύσθαι ὁ 
7.38	ῥήτωρ ἔφη αἰσχίνης. ὁ δὲ μισθὸς ὁ διδόμενος αὐτοῖς 
7.39	πλύντρα καλεῖται. τὸ δὲ πλύνειν καὶ ῥύπτειν καὶ ἐκρύπτειν καὶ 
7.39	κλύζειν καὶ ἐκκλύζειν ἐρεῖς. καὶ τὸ ἀπὸ τοῦ πλυνοῦ ὕδωρ πλύμα, 
7.39	καὶ ἡ κατατετριμμένη ἑταίρα κλύσμα καὶ πλύμα. ἐν ᾧ δ' ἐξέπλυνον,
7.39	οὐ μόνον λίτρον καὶ χαλαστραῖον λίτρον, ἀλλὰ καὶ χαλαίρυπος, 
7.39	ὡς κρατῖνος ὠνόμασεν. ἀριστοφάνης δὲ τῶν πλυντικῶν 
7.39	καὶ τὴν κονίαν καὶ τὴν κιμωλίαν εἶναί φησιν ἐν λυσιστράτῃ,
7.39	εἰπὼν 
7.39	      ψευδολίτρου κονίας 
7.39	      καὶ κιμωλίας γῆς 
7.40	καὶ πλάτων δ' ὁ φιλόσοφος τὴν κονίαν ἕν τι τῶν 
7.40	ῥυπτικῶν· ἔστι δὲ τὸ ἐκ τέφρας καθιστάμενον ὑγρόν. γῆν δὲ σμηκτρίδα
7.40	εὔπολις καὶ κηφισόδωρος ἐν τροφωνίῳ
7.40	εἴρηκεν. ἰχθύων δὲ πλύμα πλάτων ἐν νίκαις εἴρηκεν ὁ κωμικός 
7.40	ἡ δὲ πλυντρὶς εἴρηται παρὰ νικοχάρει ἐν ἡρακλεῖ
7.40	γαμουμένῳ. τὸ δὲ τῶν ποδῶν νίπτρον νίπτρα 
7.40	μὲν αἰσχύλος, ἀριστοφάνης δ' ἀπόνιπτρον, καὶ 
7.40	τὸ φαιδρύνειν δὲ καὶ ἀποπλύνειν καὶ διαπλύνειν τῷ πλύνειν προσήκει,
7.40	καὶ ἡ παρ' αἰσχύλῳ ‘παιδὸς σπαργάνων φαιδρύντρια.’
7.41	ἔοικε δὲ καὶ τὸ ἰποῦν καὶ τὸ ἰποῦσθαι, ἐπὶ τοῦ ἀποθλίβεσθαι 
7.41	καὶ πιέζεσθαι, κναφεῦσι προσήκειν, οὐκ ἄντικρυς μὲν ἐπὶ τούτου εἰρημένον,
7.41	ὑποδηλούμενον δέ· 
7.41	    δώσεις ἐμοὶ καλὴν δίκην 
7.41	    ἰπούμενος ταῖς εἰσφοραῖς 
7.41	ἀριστοφάνης πού φησι, καὶ κρατῖνος ἰποῦμεν ἐν 
7.41	κλεοβουλίνῃ· καὶ ἀρχίλοχος δ' ἔφη ‘κέαται δ' ἐν 
7.41	ἴπῳ.’ ἔστι μὲν οὖν ἶπος καὶ ἡ μυάγρα, ἀλλ' ἔοικε μᾶλλον τῷ 
7.41	τῶν κναφέων ἐργαλείῳ προσήκειν. καὶ θεῖον δὲ τῶν ὑπουργούντων 
7.41	τῷ κναφεῖ, ἀφ' οὗ λύσιππος 
7.41	  σὺ δ' ἀνακνάψας καὶ θειώσας τὰς ἀλλοτρίας ἐπινοίας. 
7.42	  ἀκέσται ἀκέστριαι ἀκέσασθαι, ῥάψαι συρράψαι, βελόνη βελονίδες, 
7.42	ῥαφεῖς ῥαφίδες. 
7.42	  ἐκ δ' ἐσθήτων ὀνόματα ἐσθής ἐσθήματα, ἀμπεχόνη, στολή, 
7.42	ἔνδυμα, ἱμάτιον, ἀμφιέσματα· λυσίας δὲ καὶ ἱματίδια ἔφη. 
7.42	λώπη γὰρ καὶ λόκκη καὶ φάρος καὶ εἷμα καὶ σπεῖρα καὶ λῶπος ποιήσεως 
7.42	ἔστω· καίτοι ὅ γε λωποδύτης καὶ ἡ λωποδυτία ἀπὸ τοῦ λώπους 
7.43	ἐστὶν εἰρημένα, τὰ δὲ ῥήματα ἠσθῆσθαι, ἀμπέχεσθαι, ἐστάλθαι, 
7.43	ἠμφιέσθαι, ἐνδεδυκέναι. ἀλλὰ καὶ αἱ μετοχαὶ ἠσθημένος, ἀμπεχόμενος,
7.43	ἐσταλμένος, ἠμφιεσμένος, ἐνδεδυμένος ἐνδεδυκώς· ἐνδὺς 
7.43	γὰρ καὶ εἱμένος καὶ ἐπιειμένος, οὐ κατὰ πεζὴν ἂν εἴη ταῦτα τὴν 
7.43	χρῆσιν. ἴσως δὲ καὶ εὐσταλής, καὶ ὁ παρὰ κρατίνῳ εὐπινὴς  
7.43	τούτοις ἂν ἐνάριθμον εἴη, καὶ τὸ εὐσταλῶς ἐπίρρημα. τὸ δὲ γυμνωθῆναι
7.43	καὶ ἀποδῦναι ἐρεῖς, καὶ ὁ γεγυμνωμένος καὶ ὁ ἀποδὺς 
7.44	καὶ ὁ ἀποδεδυκώς, ἐκείνοις ὑπεναντία, καὶ ἀποδῦσαι καὶ ἀπολωπίσαι 
7.44	ὡς σοφοκλῆς, καὶ περιλωπίσαι, ὅπερ ὑπερείδης 
7.44	περιδῦσαι εἴρηκεν. τὸ δ' ἀμεῖψαι ἐσθῆτα καὶ ὑπαλλάξαι ἐρεῖς 
7.44	καὶ μεταβαλεῖν, μετενδῦναι, μεταμφιέσασθαι, μεταμπίσχεσθαι· ξενοφῶν
7.44	δ' ἐν παιδείᾳ καὶ ‘μεταλαβεῖν ἔφη ἱμάτιον,’ 
7.44	λυσίας δ' ἐν τῷ κατὰ αὐτοκράτους ‘μεταλλαξαμένη χιτῶνα.’
7.45	χιτών ἐρεῖς χιτωνίσκος χιτώνιον, ἱμάτιον. ἐπεὶ δὲ καὶ 
7.45	ὁ ἐπενδύτης ἔστιν ἐν τῇ τῶν πολλῶν χρήσει, ὅστις βούλοιτο καὶ 
7.45	τούτῳ τῷ ὀνόματι βοηθεῖν φαύλῳ ὄντι, ληπτέον αὐτὸ ἐκ τῶν 
7.45	σοφοκλέους πλυντριῶν 
7.45	      πέπλους τε νῆσαι λινογενεῖς τ' ἐπενδύτας. 
7.45	καὶ θέσπις δέ πού φησιν ἐν τῷ πενθεῖ 
7.45	        ἔργῳ νόμιζε νεβρίδ' ἔχειν ἐπενδύτην. 
7.45	ἄντικρυς δὲ δοκεῖ τὸ ἐν τῷ νικοχάρους ἡρακλεῖ χορηγῷ 
7.45	      φέρε νῦν ταχέως χιτῶνα τόνδ' ἐπενδύτην 
7.45	τῇ νῦν χρείᾳ βοηθεῖν. 
7.46	  εἴδη δ' ἐσθήτων ἀνδρικῶν μὲν χλαμύς, ἡ μὲν ὁλόλευκος, ὡς 
7.46	φιλέταιρος ὁ κωμῳδοδιδάσκαλος ὠνόμαζεν. ἡ δὲ παρυφὶς
7.46	καὶ παραπόρφυρος ἢ ὡς ἡ νέα κωμῳδία εὐπάρυφος.
7.46	τὰς δὲ θετταλικὰς χλαμύδας θετταλικὰ πτερὰ ὠνόμαζον, 
7.46	καὶ ἐντεθετταλίσμεθα ἔλεγον τὸ χλαμυδοφοροῦμεν. χλαῖνα ἱμάτιον 
7.46	ἐπὶ τῷ χιτῶνι 
7.46	    ἕσσω μιν χλαῖνάν τε χιτῶνά τε, εἵματα καλά, 
7.46	ἔσθ' ὅτε μέντοι ἐνεύναιον περιβόλαιον, 
7.46	    χλαίνας τ' ἐνθέμεναι οὔλας καθύπερθεν ἕσασθαι.  
7.47	εἰσὶ δὲ χλαῖναι αἱ μὲν ἁπλοΐδες, ὡς ὅμηρος ‘δώδεκα δ' 
7.47	ἁπλοΐδας,’ αἱ δὲ διπλαῖ, ‘διπλῆν ἐκταδίην·’ ταύτας 
7.47	δ' οἱ ἀττικοὶ ἁπληγίδας καὶ διπληγίδας καὶ διβόλους ὠνόμαζον. 
7.47	χιτὼν δ' ἑτερομάσχαλος καὶ ἀμφιμάσχαλος, ὁ μὲν ἐλευθέρων σχῆμα, 
7.47	ὁ δ' ἑτερομάσχαλος οἰκετῶν. τὸ δὲ ποικίλον διονύσου χιτὼν βακχικός.
7.47	ἡ δ' ἐξωμὶς καὶ περίβλημα ἦν καὶ χιτὼν ἑτερομάσχαλος. 
7.48	πορφυρομιγὴς δὲ ἐσθὴς καὶ χλαμὺς οὐχ ᾗ συνύφαντο ἡ πορφύρα, 
7.48	ἀλλ' ᾗ ἐξ ἐρίου φαιοῦ οὔσῃ κατ' ἀρχὰς ἐμέμικτο. ἄκναπτον δὲ 
7.48	τραχὺ καὶ ἄγροικον ἱμάτιον. χλανὶς δ' ἱμάτιον λεπτόν· καὶ χλανίδια
7.48	δ' αὐτὰ καὶ χλανιδίσκια ἐκάλουν. κεραυνὸς δὲ εἶδος χιτῶνος. 
7.48	καὶ θήραιον ἱμάτιον, ἤτοι ἀπὸ τῆς νήσου ἢ τὸ ὡς θηρίον ἐνυφασμέμον.
7.48	κοινὰ δὲ ἀνδρῶν καὶ γυναικῶν λῇδος λῄδιον λῃδάριον, φάρος, 
7.49	χιτὼν ὀρθοστάδιος ὁ μὴ ζωννύμενος ὀρθοσταδίας δὲ τοὺς 
7.49	τοιούτους χιτωνίσκους ἀριστοφάνης καλεῖ θέριστρον 
7.49	θερίστριον, ξυστίς ξυστόν, ἔνδυμά τε ὁμοῦ καὶ περίβλημα καὶ 
7.49	χιτών. βεῦδος, ὡς σαπφώ, κιμβερικόν· ἔστι δὲ τὸ κιμβερικὸν 
7.49	διαφανής τις χιτωνίσκος. ἀμπεχόνιον μικρὸν περίβλημα. καὶ ἴδια 
7.49	δὲ γυναικῶν ἐπωμίς, διπλοίδιον, ἡμιδιπλοίδιον, κατάστικτος, καταγωγίς
7.50	καὶ ἐπίβλημα καὶ χιτών· πέπλος· ἔσθημα δ' ἐστὶ διπλοῦν
7.50	τὴν χρείαν, ὡς ἐνδῦναί τε καὶ ἐπιβαλέσθαι. καὶ ὅτι μὲν 
7.50	ἐπίβλημά ἐστι, τεκμήραιτ' ἄν τις καὶ τῷ τῆς ἀθηνᾶς πέπλῳ, ὅτι 
7.50	δὲ καὶ χιτών, ὅταν εἴπῃ ξενοφῶν ‘περικατερρήξατο
7.50	τε τὸν ἄνωθεν πέπλον·’ παραφαίνει γὰρ τότε καὶ τὰ  
7.50	στέρνα ἡ σουσίς. ὁ δ' αὐτὸς ξενοφῶν καὶ ἀνδρεῖον
7.50	οἴεται φόρημα εἶναι τὸν πέπλον· τὸν γὰρ ἀρμένιον ἔφη 
7.50	κατασχίσασθαι τοὺς πέπλους, εἰ μὴ ἄρα ὅτι οἱ βάρβαροι καὶ ταῖς 
7.51	θηλυπρεπεστέραις τῶν ἐσθήτων ἔχαιρον. ὁ δ' ἑανὸς ἄντικρύς ἐστι 
7.51	περίβλημα, δοκεῖ δ' ὁ αὐτὸς εἶναι τῷ πέπλῳ· 
7.51	  πέπλον μὲν κατέχευεν ἑανὸν πατρὸς ἐπ' οὔδει. 
7.51	ἔνιοι δέ φασι τὰ μὲν ἄνευ ποικιλμάτων ἐσθήματα ἑανοὺς καλεῖσθαι, 
7.51	τὰ δὲ σὺν ποικίλμασι πέπλους. τὸ δὲ ζῶμα ἔστι μὲν ἐπιτήδειον 
7.51	ἐνδῦναι, πέζας δὲ ἔχει, ὡς αἰσχύλος δηλοῖ, πεζοφόρα τὰ 
7.51	ζώματα ἀποκαλῶν. ὅτι δ' ἐνδῦναι ἦν ἐπιτήδεια, τεκμήραιτ' ἄν 
7.51	τις καὶ τῷ ἐν τῇ μενάνδρου ῥαπιζομένῃ 
7.51	      οὐχ ὁρᾶτε τὴν τροφόν 
7.51	    ζῶμ' ἐνδεδυμένην; 
7.52	ὡς ἐπὶ τὸ πολὺ γὰρ γραῶν τὸ φόρημα ἦν. ἀντιφάνης δέ πού 
7.52	φησι 
7.52	    περίνησα καὶ περίλευκα καὶ πεντέκτενα. 
7.52	ἔστι δὲ τὰ μὲν πεντέκτενα χιτωνίσκοι παρὰ τὴν ᾤαν πορφυροῖ, 
7.52	πέντε κτένας ἐνυφασμένοι· τὰ δὲ περίλευκα τοὐναντίον εἴη ἂν 
7.52	ὕφασμα ἐκ πορφύρας ἢ ἄλλου χρώματος ἐν τῷ περιδρόμῳ λευκὸν 
7.52	ἐνυφασμένον. τὰ δὲ περίνησα πρόκροσσόν ἐστι περίβλημα, ἔχον τὰ 
7.52	νήματα ἐξηρτημένα· ἢ πορφύρα κύκλῳ τὰ τέλη τοῦ ὑφάσματος 
7.53	περιέρχεται, νήσου σχῆμα ποιοῦσα τῇ περιρροῇ τοῦ χρώματος. καὶ 
7.53	τοῦτ' ἴσως νῆσον ἀναξίλας ἀπεκάλει, εἰ μὴ ἕτερόν 
7.53	τι ὕφασμα δηλοῖ, ὅταν εἴπῃ 
7.53	        καὶ πῶς γυνή, 
7.53	    ὥσπερ θάλαττα, νῆσον ἀμφιέννυται; 
7.53	τοιοῦτον δ' ἂν εἴη καὶ τὸ ἔγκυκλον. τὸ δὲ παράπηχυ ἱμάτιόν ἐστι 
7.53	λευκόν, πῆχυν πορφυροῦν ἔχον παρυφασμένον. καὶ παρυφὲς δὲ καὶ 
7.53	παραλουργὲς τὸ ἑκατέρωθεν ἔχον παρυφασμένην πορφύραν· ἴωνες 
7.53	δ' αὐτὸ καλοῦσι πηχυαλές. αἱ μέντοι ἐν τοῖς χιτῶσι πορφυραῖ ῥάβδοι  
7.54	παρυφαὶ καλοῦνται. ἡ δὲ συμμετρία χιτών ἐστι ποδήρης, ἔστε πρὸς 
7.54	τοὺς ἀστραγάλους καθήκων. εἴη δ' ἄν τις καὶ στολιδωτὸς χιτών· 
7.54	στολίδες δέ εἰσιν αἱ ἐξεπίτηδες ὑπὸ δεσμοῦ γινόμεναι κατὰ τὰ τέλη 
7.54	τοῖς χιτῶσιν ἐπιπτυχαί, μάλιστα ἐπὶ λινῶν χιτωνίσκων. ὅταν δ' 
7.54	ὅμηρος εἴπῃ 
7.54	  αὐτίκα δ' ἀργεννῇσι καλυψαμένη ὀθόνῃσι, 
7.54	λευκὸν ἔσθημα λεπτὸν ἐξ ἐρίου ἀλλ' οὐκ ἐκ λίνου ἀκούουσιν. ὁ δὲ 
7.54	σχιστὸς χιτὼν περόναις κατὰ τοὺς ὤμους διεῖρτο καὶ πόρπῃ κατὰ τὰ 
7.55	στέρνα ἐνῆπτο· ἐκαλεῖτο δὲ καὶ ὁ τῶν παρθένων οὕτω χιτωνίσκος, 
7.55	οὗ παραλύσαντες ἄχρι τινὸς τὰς πτέρυγας ἐκ τῆς κάτω πέζης παρέφαινον
7.55	τοὺς μηρούς, μάλιστα αἱ σπαρτιάτιδες, ἃς διὰ τοῦτο φανομηρίδας
7.55	ὠνόμαζον. ὁ δὲ κατάστικτος χιτών ἐστιν ὁ ἔχων ζῷα ἢ 
7.55	ἄνθη ἐνυφασμένα· καὶ ζῳωτὸς δὲ χιτὼν ἐκαλεῖτο ὁ καὶ ζῳδιωτός. 
7.55	αἱ δ' ἀπὸ χρωμάτων ἐσθῆτες καλούμεναι ἁλουργίς, πορφυρίς, φοινικὶς 
7.55	καὶ φοινικοῦς χιτών, βατραχίς, αὗταί μὲν ἀνδρῶν, γυναικῶν δὲ 
7.56	κροκωτὸς κροκώτιον, παραλουργίς, ὀμφάκινον· τούτῳ δὲ τῷ χρώματι 
7.56	καὶ ἀλέξανδρον ἥδεσθαι λέγουσιν. τὸ δ' ὑγροβαφὲς εἴη ἂν ὃ νῦν 
7.56	ψυχροβαφὲς καλοῦσιν. ἔστι δέ τι καὶ κίλλιον ἐσθῆτος χρῶμα, τὸ νῦν 
7.56	ὀνάγρινον καλούμενον· κίλλον γὰρ τὸν ὄνον οἱ δωριεῖς καὶ κιλλακτῆρα
7.56	τὸν ὀνηλάτην λέγουσιν. φαιὸν δὲ καὶ μέλαν ἀλλήλων 
7.56	ἐστὶν ἐγγύς. καὶ ὁ κοκκοβαφὴς δὲ χιτὼν καλεῖται ἀπὸ τοῦ χρώματος.
7.57	τὸ δ' ὕφαδρον ἱμάτιον παχεῖαν χλαῖναν κλητέον καὶ σίσυν, 
7.57	ὥσπερ τὸν ἀμφίμαλλον χιτῶνα δασὺν καὶ ἀμφίμιτον. πλάτων δ' 
7.57	ἐν ταῖς ἀφ' ἱερῶν καὶ μαλλωτὰς χλανίδας εἴρηκεν, 
7.57	ὥστε οὐδὲν ἂν κωλύοι εἰπεῖν καὶ μαλλωτὸν χιτῶνα. ἀντιφάνης 
7.57	δέ φησιν ἐν μηδείᾳ 
7.57	      ἦν χιτὼν ἀμόργινος, 
7.57	    ἕτερος δὲ περιηγητός ἐστιν οὑτοσί·  
7.58	ἔστιν ἄρα καὶ ὁ περιηγητὸς εἶδος χιτῶνος. ἐν δὲ τῇ τοῦ νεωτέρου 
7.58	κρατίνου ὀμφάλῃ εἴρηται 
7.58	    ὑμεῖς δ' ἐὰν ἱππίσκον ἢ τρίμιτον ἔχητε, 
7.58	ὡς καὶ ταῦτα εἴδη χιτωνίσκων. 
7.58	  καὶ περσῶν μὲν ἴδια κάνδυς καὶ ἀναξυρίς, καὶ τιάρα, ἣν καὶ 
7.58	κυρβασίαν καὶ κίδαριν καὶ πῖλον καλοῦσιν. ὁ δὲ κάνδυς ὁ μὲν βασίλειος
7.58	ἁλιπόρφυρος, ὁ δὲ τῶν ἄλλων πορφυροῦς, ἔστι δ' ὅτε καὶ 
7.58	ἐκ δερμάτων· ἦν δὲ καὶ χειριδωτὸς χιτών, κατὰ τοὺς ὤμους ἐναπτόμενος.
7.59	κάπυρις δὲ περσικὸς χιτὼν χειριδωτός. ἦ που δὲ καὶ 
7.59	καυνάκης περσῶν· ἐν γὰρ τοῖς σφηξὶν ἀριστοφάνης λέγει 
7.59	    οἱ μὲν καλοῦσι περσίδ', οἱ δὲ καυνάκην. 
7.59	τὰς δ' ἀναξυρίδας καὶ σκελέας καλοῦσιν· τὸ μὲν ὄνομα καὶ παρὰ 
7.59	κριτίᾳ ἔστιν ἐν ταῖς πολιτείαις, ἀντιφάνης δ' αὐτὸ 
7.59	ἐν ἀντείᾳ παρεξηγεῖται, 
7.59	    ταῖς δ' ἐνδύτοις στολαῖσι τετραγῳδημέναις, 
7.59	    σκελέαις, τιάραις. 
7.59	ἐν δὲ τοῖς σκύθαις ἀντιφάνης ἔφη 
7.59	    σαράβαρα καὶ χιτῶνας πάντες ἐνδεδυκότες. 
7.59	τὰ δὲ τοιαῦτα ὀνόματα μηνύειν με καὶ μὴ κρίνειν νόμιζε. λυδῶν 
7.60	δὲ χιτών τις βασάρα διονυσιακὸς ποδήρης. ὁ δὲ κύπασσις λίνου 
7.60	πεποίητο, σμικρὸς χιτωνίσκος, ἄχρι μέσου μηροῦ, ὡς ἴων
7.60	φησὶ 
7.60	    βραχὺν λίνου κύπασσιν ἐς μηρὸν μέσον 
7.60	    ἐσταλμένος. 
7.60	ἀρμενίων δ' ὁ μυωτός, ἢ ἐκ μυῶν τῶν παρ' αὐτοῖς συνυφασμένος, 
7.60	ἢ μυίας ἔχων ἐμπεποικιλμένας. μασσαλιωτῶν δὲ ὁ χορταῖος, ὡς ἡ  
7.60	ζειρὰ θρᾳκῶν, εἴτε περίβλημά ἐστιν εἴτε ζῶμα· τὸν δὲ χορταῖον 
7.60	τοὺς τυροπώλας φορεῖν ὡς ἀγοραῖον ἀριστοφάνης ἔφη. 
7.60	βαβυλωνίων δ' ἐστὶν ὁ καυνάκης. ἡ δὲ μανδύη ὅμοιόν τι τῷ καλουμένῳ
7.60	φαινόλῃ· τίνων δέ ἐστιν, ὡς μὴ περιερχώμεθα κρῆτας ἢ 
7.60	πέρσας, αἰσχύλος ἐρεῖ 
7.60	    λιβυρνικῆς μίμημα μανδύης χιτών. 
7.61	καὶ αὐτὸς δ' ὁ φαινόλης ἐστὶν ἐν ῥίνθωνος ἰφιγενείᾳ τῇ ἐν ταύροις· 
7.61	
7.61	    ἔχοισα καινὰν φαινόλαν καπαρτίω. 
7.61	ὁ δὲ σάραπις, μήδων τὸ φόρημα, πορφυροῦς μεσόλευκος χιτών. 
7.61	τὴν δ' ὀνομαζομένην τήβεννον τὰς μὲν τῶν περὶ βίτωνα καὶ 
7.61	κλέοβιν εἰκόνας ἐν ἄργει φορεῖν φασί, τηβεννίδα δ' αὐτὴν 
7.61	καλεῖν ἀξιοῦσιν. αἱ δ' ἐφεστρίδες καὶ ἀμφιεστρίδες περιβόλαια ἂν 
7.61	εἶεν. τὸ μέντοι χειμερινὸν ἱμάτιον χείμαστρον ἂν λέγοις, καὶ χλαῖναν 
7.61	δὲ παχεῖαν, ἣν χειμάμυναν μὲν αἰσχύλος, ὅμηρος 
7.61	δ' ἀλεξάνεμον κέκληκεν. ἣν δὲ συρίαν οἱ πολλοί, ταύτην αὐτόποκον 
7.61	ἱμάτιον οἱ κωμικοί 
7.62	  μέρη δ' ἐσθήτων πτέρυγες μὲν καὶ πτερύγιον τὸ ἥμισυ τοῦ 
7.62	χιτωνίσκου, χειρῖδες δὲ τὰ περὶ ταῖς χερσίν, ᾤα δὲ τὸ ἐξωτάτω τοῦ 
7.62	χιτῶνος ἑκατέρωθεν, λέγνα δὲ τὰ ἐν τῷ ἱματίῳ ἑκατέρου μέρους, 
7.62	οὐχ ὅπου ἡ ᾤα. τὴν δ' ᾤαν καὶ ὄαν διὰ βραχέως τοῦ <ο> λέγουσιν·
7.62	ὄα δὲ καλεῖται καὶ ἡ τοῦ προβάτου δορὰ ἡ σὺν τῷ ἐρίῳ. 
7.62	αἱ δὲ παρὰ τὰς ᾤας παρυφαὶ καλοῦνται πέζαι καὶ πεζίδες, καὶ περίπεζα
7.63	τὰ οὕτω περιυφασμένα· οἱ δὲ πεζοφόροι χιτῶνες ἢ οἱ ποδήρεις  
7.63	ἢ οἱ πέζας ἔχοντες. ξενοφῶν δ' ἔφη ‘κάνδυν 
7.63	ὁλοπόρφυρον,’ κράτης δ' ἐν σαμίοις ‘ἱμάτια περιπόρφυρα.’
7.63	ταύτας δὲ τὰς πορφυροβαφεῖς ἐσθῆτας καὶ κάλλη φίλον τοῖς 
7.63	κωμῳδοῖς καλεῖν, ὡς εὔπολίς που λέγει 
7.63	    τὰ κάλλη τὰ περίσεμνα τῇ θεῷ. 
7.63	ἄρχιππος δ' ἐν πλούτῳ καὶ πλατυπόρφυρα εἴρηκεν 
7.63	ἱμάτια. καὶ κρόκυς δὲ μέρος ἐσθῆτος· λέγει γοῦν ἡρόδοτος 
7.64	‘λαβὼν κρόκυν ἐκ τοῦ ἱματίου,’ ἀριστοφάνης δὲ 
7.64	    ἀνήσεις κροκύδα μαστιγουμένη. 
7.64	περιῶσαι δ' ἔλεγον τὸ τῶν παλαιῶν ἱματίων τὰς ᾤας ἀφελόντα 
7.64	καινὰς περιθεῖναι. παραιρήματα δὲ θουκυδίδης ἐκ τῶν 
7.64	ἐσθήτων τὰ πρὸς ταῖς ᾤαις, ἃ παραιρεῖσθαί φησιν ὡς ἰσχυρὰ εἰς 
7.64	ἀγχόνην. θύσανοι δ' οἱ καλούμενοι κροσσοί, ὅθεν καὶ τὰ θυσανωτὰ
7.64	παρὰ ξενοφῶντι. τοὺς δὲ θυσάνους καὶ σίλλυβα οἱ παλαιοὶ 
7.65	καλοῦσιν. καὶ αὐτοὶ δ' οἱ κροσσοὶ δοκοῖεν ἂν ὠνομάσθαι, ἀραρότος 
7.65	εἰπόντος ἐν καινεῖ 
7.65	      παρθένος δ' εἶναι δοκεῖ, 
7.65	  φορῶν κροσωτοὺς καὶ γυναικείαν στολήν· 
7.65	ἔνιοι γὰρ οὕτω γράφουσιν ἀντὶ τοῦ κροκωτούς. κράσπεδα δ' αἱ τελευταῖαι
7.65	ὄχθαι. βοῦς δ' ὀνομάζεσθαί φασι τὰς τῶν ἐν τοῖς χιτῶσι 
7.65	ῥαφῶν συμβολάς. τὸ δὲ τῶν μαστῶν τῶν γυναικείων ζῶμα ταινίαν
7.65	ὠνόμαζον ἢ ταινίδιον, τὸ δὲ περὶ τῇ κοιλίᾳ περίζωμα ἢ 
7.66	περιζώστραν. τὸ δὲ περὶ τοῖς αἰδοίοις, οὐ μόνον γυναικῶν ἀλλὰ καὶ 
7.66	ἀνδρῶν, ὁπότε σὺν ταῖς γυναιξὶ λούοιντο, ᾤαν λουτρίδα ἔοικε 
7.66	θεόπομπος ὁ κωμικὸς ἐν παισὶ καλεῖν, εἰπὼν 
7.66	  τὴν δὴ περιζωσάμενος ᾤαν λουτρίδα 
7.66	  κατάδεσμον ἥβης περιπέταστον. 
7.66	ἄντικρυς δὲ τὸν νῦν καλούμενον ὑπὸ τῶν γυναικῶν στηθόδεσμον  
7.66	εὕροις ἂν ὀνομαζόμενον ἀπόδεσμον ἐν θεσμοφοριαζούσαις ἀριστοφάνους·
7.66	
7.66	    τὴν πτέρυγα παραλύσασα τοῦ χιτωνίου 
7.66	    καὶ τῶν ἀποδέσμων, οἷς ἐνῆν τιτθίδια. 
7.67	φάριον δὲ τὸν ἐρεοῦν κεκρύφαλον ὠνόμαζον. σύρμα δὲ τραγικόν 
7.67	ἐστι φόρημα ἐπισυρόμενον, ἐπίρρημα δὲ κωμικὸν ταινιῶδες, τὸ μὲν 
7.67	πλάτος κατὰ σπιθαμήν, τὸ δὲ μῆκος κατ' ὀργυιάν. αἱ δὲ πελληνικαὶ 
7.67	χλαῖναι ἦσαν εὐδόκιμοι ὡς καὶ τοῖς νικῶσιν ἀθληταῖς δίδοσθαι. τὸ 
7.67	μέντοι γυναικεῖον ζώνιον οὕτω τ' ἐκάλουν καὶ στρόφιον ὠνόμαζον, 
7.67	ὡς ἀριστοφάνης 
7.67	      ἀλλὰ τὸ στρόφιον λυθέν 
7.67	    τὰ κάρυά μου ἐξέπιπτεν. 
7.68	τὰ δὲ ζώνια ταῦτα καὶ στρογγύλας ὠνόμαζον. ἁρμόττοι δ' ἂν ταῖς 
7.68	ζώναις ταύταις οὕτω γὰρ ὅμηρος ὠνόμασεν· 
7.68	    λῦσε δὲ παρθενικὴν ζώνην  
7.68	τὸ λυσίζωνον εἰπεῖν, ὅ τε τῆς ἀμαζόνος ζωστήρ, καὶ ἡ ἐν ταῖς 
7.68	σοφοκλέους κολχίσιν ἐπιζώστρα· λέγει γοῦν ‘ἔχοντας 
7.68	εὐζώνους ἕστασαν ἱματίων ἐπιζώστρας.’ 
7.68	  ἡ δὲ κατωνάκη ἐξ ἐρίου μὲν ἦν ἐσθὴς παχεῖα, νάκος δ' αὐτῆ 
7.68	κατὰ τὴν πέζαν προσέρραπτο ἔν τε σικυῶνι ἐπὶ τῶν τυράννων 
7.68	καὶ ἀθήνησιν ἐπὶ τῶν πεισισρατιδῶν, ὅπως αἰσχύνοιντο εἰς ἄστυ 
7.68	κατιέναι. ‘κάσσας δὲ ἱππικοὺς’ ξενοφῶν εἴρηκεν ἐν τῇ παιδείᾳ ·
7.69	οἱ δ' εἰσὶν ἐσθῆτες πιληταί. συρίαν δὲ ἱμάτιον κρατῖνός
7.69	φησι σεριφίοις· 
7.69	  ἐς συρίαν δ' ἐνθένδ' ἀφικνεῖ μετέωρος ὑπ' αὔρας. 
7.69	  ἱμάτιον μοχθηρόν, ὅταν βορρᾶς καταπνεύσῃ. 
7.69	ὀρθάπτου δὲ μέμνηται δείναρχος ἐν τῇ τῆς ἱερείας δοκιμασίᾳ· ἔστι 
7.69	δ' ἐξ ἐρίου πίλημα φοινικοῦν, ᾧ φαιδρύνουσι τὰ ἕδη τῶν θεῶν. τὰ  
7.69	δὲ μέλανα ἱμάτια ὄρφνινα ἐκάλουν, τὸ δὲ ἄκναπτον ἱμάτιον ὀρεινὸν 
7.69	οἱ μέσοι κωμικοί, ὥσπερ ἐν ὄρει εἰργασμένον 
7.69	τὸ ἐγναμμένον. 
7.70	  καὶ σκύτιναι δὲ ἦσαν ἐσθῆτες, σίττυβα μὲν χιτὼν ἐκ δέρματος,
7.70	διφθέρα δὲ στεγαστὸς χιτὼν ἐπίκρανον ἔχων. ἡ δὲ βαίτη 
7.70	ἔστι μὲν προμήκης χιτών, οὕτω δὲ σοφοκλῆς καὶ τὰς σκηνὰς
7.70	τὰς βαρβαρικὰς καλεῖ. σίσυρνα δὲ χιτὼν σκύτινος ἔντριχος χειριδωτός·
7.70	σκυθικὸν τὸ χρῆμα. ἡ δὲ σισύρα περίβλημα ἂν εἴη ἐκ διφθέρας· 
7.70	    ἐν πέντε σισύραις ἐγκεκορδυλημένος 
7.70	ἀριστοφάνης λέγει. σπολὰς δὲ θώραξ ἐκ δέρματος, κατὰ 
7.70	τοὺς ὤμους ἐφαπτόμενος, ὡς ξενοφῶν 
7.70	ἔφη καὶ σπολὰς ἀντὶ θώρακος. σοφοκλῆς δ' αὐτὴν λίβυσσαν 
7.70	ὀνομάζει· 
7.70	    σπολὰς λίβυσσα, παρδαλήφορον δέρος. 
7.71	  ἐκ δὲ λίνου λινοῦς χιτών, ὃν ἀθηναῖοι πρότερον ἐφόρουν 
7.71	ποδήρη, καὶ αὖθις ἴωνες. καλάσιρις χιτὼν θυσανωτὸς αἰγύπτιος. 
7.71	ἔστι δὲ καὶ ὁ φώσων χιτὼν αἰγύπτιος, ἐκ παχέος λίνου, ἦ που δὲ 
7.71	καὶ τὸ ἡμιφωσώνιον. τὸ δὲ ἡμιτύβιον, ἔστι μὲν καὶ τοῦτο αἰγύπτιον,
7.71	εἴη δ' ἂν κατὰ τὸ ἐν τῇ μέσῃ κωμῳδίᾳ 
7.71	καψιδρώτιον καλούμενον, ὃ νῦν σουδάριον ὀνομάζεται· ἀριστοφάνει 
7.71	γὰρ ἐν πλούτῳ τοιαύτη τις ἡ δόξα· 
7.71	      ἔπειτα καθαρὸν ἡμιτύβιον λαβών 
7.71	      τὰ βλέφαρα περιέψησεν. 
7.72	σινδὼν δ' ἔστι μὲν αἰγυπτία, περιβόλαιον δ' ἂν εἴη 
7.72	καλούμενον· εἴρηται δέ που καὶ τελαμὼν σινδονίτης. τὴν δὲ ἐργαζομένην
7.72	τὸ λίνον λινουργὸν ἂν εἴποις, ἀλέξιδος εἰπόντος ἐν βωμῷ 
7.72	
7.72	    γυνὴ λινουργὸς περιτυχοῦς' ἀφείλετο, 
7.72	καὶ λινουργίαν. καὶ ἡ κάνναβις δ' ὅμοιόν ἐστι λίνῳ, μέμνηται 
7.72	δ' αὐτῆς ἡρόδοτος εἰπὼν ‘λίνου ἢ καννάβεως.’ ἐκ ταύτης 
7.72	μέντοι καὶ τὰ στυππεῖα, καὶ ὁ τεχνίτης στυππειοπώλης, καὶ στύππαξ.  
7.73	τὸ δὲ ἐργαλεῖον καθ' οὗ ἔκλωθον ἐξαρτῶντες τὰ στυππεῖα, γέρων 
7.73	ἐκαλεῖτο· ἦν δὲ ξύλου πεποιημένον κιόνιον, χεῖρας ἑρμοῦ τετραγώνου
7.73	ἔχον, ᾧ γέροντος ἐπῆν πρόσωπον, ἀφ' οὗ καὶ τοὔνομα. φερεκράτης
7.73	δέ φησιν ἐν μυρμηκανθρώποις 
7.73	    ἀλλ' ὡς τάχιστα τὸν γέρονθ' ἱστὸν ποίει, 
7.73	ἀφ' οὗ τὸ λίνον ἦν. ἐν δὲ τῷ πέμπτῳ τῶν σαπφοῦς μελῶν ἔστιν 
7.73	εὑρεῖν 
7.73	    ἀμφὶ λάβροις λασίοις εὖ ἐπύκασσεν· 
7.74	καὶ φασὶν εἶναι ταῦτα σινδόνια ἐπεστραμμένα. θεόπομπος δ' ἐν ὀδυσσεῦσιν
7.74	ἐπὶ διακόνου ἔφη ‘λάσιον ἐπιβεβλημένος.’ 
7.74	οὕτω δὲ καὶ νῦν καλοῦσι τὰ μαλλοὺς ἔχοντα χειρόμακτρα ὡς ἀπὸ 
7.74	τῆς δασύτητος, ὥστ' οὐδὲν ἂν κωλύοι τὰς ὀνομαζομένας μαντήλας 
7.74	οὕτω καλεῖν. τὰ δὲ ἀμόργινα γίνεσθαι μὲν τὰ ἄριστα ἐν τῇ ἀμοργῷ, 
7.74	λίνου δ' οὖν καὶ ταύτας εἶναι λέγουσιν. ὁ δὲ ἀμόργινος χιτὼν καὶ 
7.74	ἀμοργὶς ἐκαλεῖτο. 
7.75	  καὶ μὴν καὶ τὰ βύσσινα, καὶ ἡ βύσσος λίνου τι εἶδος παρ' ἰνδοῖς. 
7.75	ἤδη δὲ καὶ παρ' αἰγυπτίοις ἀπὸ ξύλου τι ἔριον γίνεται, ἐξ οὗ τὴν 
7.75	ἐσθῆτα λινῇ μᾶλλον ἄν τις φαίη προσεοικέναι, πλὴν τὸ πάχος· ἔστι 
7.75	γὰρ παχυτέρα. τῷ δὲ δένδρῳ καρπὸς ἐπιφύεται καρύῳ μάλιστα προσεοικὼς
7.76	τριπλῷ τὴν διάφυσιν, ἧς διαστάσης ἐπειδὰν αὐανθῇ τὸ ὥσπερ 
7.76	κάρυον, ἔνδοθεν ἐξαιρεῖται τὸ ὥσπερ ἔριον, ἀφ' οὗ κρόκη γίνεται· 
7.76	τὸν δὲ στήμονα ὑφιστᾶσιν αὐτῷ λινοῦν. τὰ δὲ ἐκ βομβύκων, 
7.76	σκώληκές εἰσιν οἱ βόμβυκες, ἀφ' ἑαυτῶν τὰ νήματα ἀνιέντες ὥσπερ 
7.76	ὁ ἀράχνης. ἔνιοι δὲ καὶ τοὺς σῆρας ἀπὸ τοιούτων ἑτέρων ζῴων 
7.76	ἀθροίζειν φασὶ τὰ ὑφάσματα. καὶ φλοΐνην δὲ ἐσθῆτα ἡρόδοτος 
7.76	εἴρηκεν. καὶ μὴν τό γε ταραντινίδιον διαφανές ἐστιν ἔσθημα, ὠνομασμένον
7.77	ἀπὸ τῆς ταραντίνων χρήσεως καὶ τρυφῆς. ἐκαλεῖτο δέ τι 
7.77	καὶ κρητικόν, ᾧ ἀθήνησιν ὁ βασιλεὺς ἐχρῆτο. καὶ σαρδονικὸς δὲ 
7.77	χιτών τις ἐκαλεῖτο καὶ σικελικός, καὶ θήραιόν τι ποικίλον, καὶ φρύγιον
7.77	γυναικεῖον, ἀπὸ τῆς ἐπὶ πλέον τινῶν χρήσεως ἕκαστα τούτων 
7.77	ὀνομασθέντα. δευτερουργῆ δὲ χλαῖναν ἐκάλουν ἣν οἱ νῦν ἐπίγναφον,  
7.77	καὶ δευτερουργοὺς τοὺς τοῦτο ποιοῦντας. τάχα δὲ τοῦτο ὑποδηλοῖ 
7.77	καὶ λύσιππος ἐν βάκχαις 
7.77	    σὺ δ' ἀναγνάψας καὶ θειώσας τὰς ἀλλοτρίας ἐπινοίας. 
7.78	  οἱ δὲ τὰς ἐσθῆτας πιπράσκοντες ἱματιοπῶλαι κριτίου
7.78	τῷ ὀνόματι χρησαμένου· ἐκαλεῖτο δέ τις ἀθήνησιν ἱματιόπωλις
7.78	ἀγορά. ἡ δ' αὐτὴ καὶ σπειρόπωλις· σπεῖρα γὰρ οὐ τὰ ῥάκη 
7.78	μόνον ἀλλὰ καὶ τὰς ἀμείνους ἔνιοι καλεῖν ἠξίουν ἐσθῆτας. τοὺς δὲ 
7.78	τὰς ἐσθῆτας ἀπομισθοῦντας τοῖς χορηγοῖς οἱ μὲν νέοι ἱματιομίσθας 
7.78	ἐκάλουν, οἱ δὲ μέσοι ἱματιομισθωτάς. ὅτι μέντοι καὶ τρίμιτα εἰργάζοντο,
7.78	αἰσχύλος διδάσκει φήσας 
7.78	        σὺ δὲ σπαθητοῖς τριμιτίνοις ὑφάσμασιν. 
7.79	  εἰς ἃ δὲ κατετίθεντο τὰς ἐσθῆτας ταύτας, χηλοὶ μὲν καθ' 
7.79	ὅμηρον, κοῖται δὲ καὶ κιβωτοὶ καὶ κίσται καὶ ζυγάστρια παρὰ 
7.79	τοῖς νεωτέροις καὶ ῥίσκοι καὶ κανδύτανες, ἴσως καὶ ἀόρται, μενάνδρου
7.79	εἰπόντος ἐν μισογύνῃ 
7.79	          χλαμύδα, καυσίαν, 
7.79	      λόγχην, ἀόρτην, ἱμάτια. 
7.79	ἃ δὲ οἱ παλαιοὶ στρωματόδεσμα, ταῦθ' οἱ νεώτεροι στρωματεῖς ἔλεγον, 
7.79	ἐν οἷς, ὡς μὲν τοὔνομα δηλοῖ, τὰ στρώματα ἀπετίθεντο, δῆλον δὲ 
7.79	ὅτι καὶ τὰς ἄλλας ἐσθῆτας. καὶ φασκώλους δὲ ἔλεγον οἱ παλαιοὶ 
7.79	τὰ τῶν ἱματίων ἀγγεῖα καὶ θυλάκους. ξενοφῶν δὲ 
7.79	καὶ μαρσίπους ἱματίων εἶπεν. 
7.80	  ἕποιτο δ' ἄν, οἶμαι, ταῖς περὶ τὰς ἐσθῆτας τέχναις καὶ ἡ τῶν 
7.80	ὑποδημάτων διὰ τὴν χρείαν τὴν ἐπὶ τῷ σώματι. καὶ ἀπὸ μὲν τούτων 
7.80	ὑποδήματα καὶ ὑποδεῖσθαι καὶ ὑποδούμενος καὶ ἀνυπόδητος, οἱ δὲ 
7.80	περὶ ταῦτα τεχνῖται σκυτοδέψαι βυρσοδέψαι, σκυτοπῶλαι βυρσοπῶλαι
7.80	σκυτοτόμοι σκυτεῖς, σκυτεία, καττύοντες καττυόμενοι. μέρη  
7.81	δὲ ὑποδημάτων γλῶτται καὶ καττύματα καὶ ὕσχλοι· καὶ ζυγὸν δέ τι 
7.81	τὸ περὶ τοῖς ὄνυξι τοῦ κοίλου ὑποδήματος, καὶ τοῦ σανδαλίου τὸ 
7.81	τοὺς δακτύλους συνέχον. εἴποις δ' ἂν ῥάψασθαι ὑποδήματα, καὶ 
7.81	ῥάψαι ὡς ἡρόδοτος καὶ συρράψαι, σκυτοτομεῖν σκυτοδεψεῖν, 
7.81	βυρσοτομεῖν βυρσοδεψεῖν, ἱμαντοτομεῖν. ξενοφῶν
7.81	δ' ἔφη ‘ἔστι δ' ἔνθα ὑπόδημα ὁ μὲν νευρορραφῶν μόνον τρέφεται,
7.82	ὁ δὲ σχίζων.’ τοὺς δὲ τὰ ὑποδήματα ῥάπτοντας πισύγγους 
7.82	ἔνιοι τῶν κωμωδῶν καλοῦσι, καὶ τὰ ἐργαστήρια αὐτῶν
7.82	πισύγγια. τὰ δὲ παλαιὰ καττύματα παλίμπηγα ὀνομάζεται, οἱ δὲ 
7.82	τὰ παλαιὰ ἐπιρράπτοντες παλαιουργοί, τὰ δ' ἐπιρραπτόμενα παλινδορία,
7.83	ἐφ' ὧν λέγεται τὸ ἐπικαττύεσθαι καὶ ἐπικαττύειν. τὰ δὲ ἐργαλεῖα
7.83	αὐτῶν σμίλη, ἀφ' ἧς καὶ τὰ σμιλεύματα ἐν βατράχοις 
7.83	ἀριστοφάνους, καὶ περιτομεύς, ἀφ' οὗ τὸ περιτέμνειν. ὀπήτια 
7.83	δὲ καὶ ὀπητίδια, ἃ καὶ χηλεύματα ἐκάλουν οἱ ποιηταί.
7.83	μάλιστα δὲ οὕτως ὠνόμαζον τὰ τῶν σχοίνους 
7.83	πλεκόντων, ὡς καὶ κράνη χηλευτὰ τὰ πλεκτὰ ἡρόδοτον 
7.83	λέγειν· καὶ εὔπολις σκύτινα χηλεύειν. τὰ δὲ ὀπήτια 
7.84	ὅπερ ἐν κρησὶ νικοχάρης ἐκάλει. τοῖς δὲ βυρσοδέψαις
7.84	ἢ σκυτοτόμοις προσήκει τὸ κατεβύρσωσαν, ὅ φησιν ὁ θουκυδίδης.
7.84	λέγοιτο δ' ἂν καὶ ὑποδήματα κοῖλα, βαθέα εἰς 
7.84	μέσην τὴν κνήμην ἀνήκοντα· τὰ δὲ μὴ κοῖλα αὐτὸ μόνον ἀποχρῶν 
7.84	ἐστιν εἰπεῖν ὑποδήματα. περὶ ἃ δὲ τείνεται καὶ περιρράπτεται τὰ 
7.84	κοῖλα ὑποδήματα καλάποδες οὐ κατὰ τὴν νῦν χρείαν μόνον ἀλλὰ 
7.84	καὶ κατὰ τὴν ἀρχαίαν κέκληνται. περὶ πόδα δὲ ὑποδήματα τὰ ἁρμόζοντα.
7.84	
7.85	  ὑποδημάτων δὲ εἴδη βασιλίδες· ἐφόρει δὲ αὐτὰς ὁ βασιλεὺς  
7.85	ἀθήνησιν. κρηπῖδες· τὸ μὲν φόρημα στρατιωτικόν, ἔνιοι δ' αὐτὰς 
7.85	τῶν ποιητῶν καὶ ἁρπίδας ὠνόμασαν. ἐμβάδες· εὐτελὲς
7.85	μὲν τὸ ὑπόδημα, θρᾴκιον δὲ τὸ εὕρημα, τὴν δὲ ἰδέαν κοθόρνοις
7.85	ταπεινοῖς ἔοικεν. σχισταὶ πολυτελὲς ὑπόδημα καὶ θρυπτικόν· 
7.85	ταύτας δὲ καὶ λεπτοσχιδεῖς ὠνόμαζον. ἀσκέραι ὑπόδημα λάσιον, χειμῶνος
7.86	χρήσιμον. ἦν δέ τι ὑπόδημα καὶ ἀρβύλη, εὐτελὲς τὴν ἐργασίαν. 
7.86	ἡ δὲ συκχὰς κρηπῖδι μὲν ἔοικεν, ὠνόμασται δὲ ἐκ τοῦ συνέχειν τὸν 
7.86	πόδα. οἱ δὲ κονίποδες λεπτὸν ὑπόδημα πρεσβυτικόν· καὶ τὸ κάττυμα
7.86	κοῦφον, ὡς ἐγγὺς εἶναι τῆς κόνεως τὸν πόδα. τὸ δὲ σανδάλιον
7.86	οὐ μόνον μένανδρος εἴρηκε καὶ ἡρόδοτος, 
7.86	ὥσπερ καὶ τὸ σάνδαλον εὔπολις ἐν χρυσῷ γένει καὶ 
7.86	σχεδὸν ἅπαντες οἱ κωμικοί, ἀλλὰ καὶ κρατῖνος ἐν τοῖς νόμοις 
7.87	σανδάλια τυρρηνικά, καὶ κηφισόδωρος ἐν τροφωνίῳ 
7.87	
7.87	    σανδάλιά τε τῶν λεπτοσχιδῶν, 
7.87	  ἐφ' οἷς τὰ χρυσᾶ ταῦτ' ἔπεστιν ἄνθεμα. 
7.87	  νῦν δ', ὥσπερ ἡ θεράπαιν', ἔχω περιβαρίδας. 
7.87	μένανδρος μέντοι ἐν μισογύνῃ καὶ ‘ἐπιχρύσους σανδαλοθήκας’
7.87	λέγει. ἡ δὲ βλαύτη σανδαλίου τι εἶδος, καὶ ἥρως ἀθήνησιν
7.87	ὁ ἐπὶ βλαύτῃ· ἀνέθηκε γάρ τις σκυτοτόμος βλαύτης λίθινον
7.87	τύπον. ἡ δὲ κρούπεζα ξύλινον ὑπόδημα, πεποιημένον εἰς 
7.87	ἐνδόσιμον χοροῦ· κρουπεζοφόρους δ' τοὺς βοιωτοὺς κρατῖνος
7.88	διὰ τὰ ἐν αὐλητικῇ κρούματα. ἀπὸ δὲ ἐθνῶν ἢ πόλεων 
7.88	λέγονται καὶ ἕτερα. καρβατίνη μὲν ἄγροικον ὑπόδημα, κληθὲν 
7.88	ἀπὸ καρῶν. ἀμυκλᾷδες δὲ ἐλευθεριώτερον μὲν ὑπόδημα. δηλοῖ δὲ 
7.88	κλήσει τὸν τόπον. αἱ δὲ ἀργεῖαι παντὶ δῆλον ὡς ἀργείων τὸ εὕρημα,
7.88	καθάπερ αἱ σκυθικαὶ σκυθῶν καὶ ῥοδίων αἱ ῥοδιακαί. αἱ δὲ  
7.88	λακωνικαὶ τὸ μὲν χρῶμα ἐρυθραί, τοὔνομα δὲ δηλοῖ τὸν τῆς εὑρέσεως
7.89	τόπον. καὶ θετταλὶς δὲ ὑπόδημα μηνῦον τοὺς εὑρετάς· μέμνηται
7.89	δ' αὐτοῦ λύσιππος ἐν βάκχαις 
7.89	    βλαύτῃ, κοθόρνῳ, θετταλίδι. 
7.89	αὐτοσχεδὲς δὲ ὑπόδημα τὸ ἁπλῶς εἰργασμένον ἕρμιππος εἴρηκεν 
7.89	ἐν δημόταις. ἀπὸ δὲ τῶν χρησαμένων ἰφικρατίδες 
7.89	δεινιάδες ἀλκιβιάδες σμινδυρίδια, μυννάκια ἀπὸ μυννάκου. ἦν δὲ 
7.89	καί τι ὑπόδημα δημοκοπίδες. ἕπτυσχλοι δὲ πολυτελὲς ἀνδρεῖον, οὗ 
7.89	ἕρμιππος ἐν φορμοφόροις μνημονεύει ὥσπερ τῶν 
7.90	καρκίνων φερεκράτης 
7.90	      καττύομαι τοὺς καρκίνους. 
7.90	μέμνηται δὲ καὶ φαικασίου ἐν τῷ ἑρμῇ ἐρατοσθένης 
7.90	  πέλμα ποδὶ κρούεσκεν ἐλαφροῦ φαικασίοις· 
7.90	ὁ ῥίνθων δὲ κολοφωνίου τε καὶ καλτίου καὶ ὄγκου 
7.90	ἐν ἰφιγενείᾳ τῇ ἐν αὐλίδι. ἡ δὲ εὔμαρις κοινὸν ἀνδράσι πρὸς γυναῖκας,
7.90	βαρβαρικὸν μὲν εὕρημα, ἐξ ἐλαφῶν δὲ πεποιημένον. καὶ τὰ 
7.91	διάβαθρα δὲ κοινὰ ἀνδρῶν καὶ γυναικῶν. ὁ δὲ κόθορνος ἁρμόζων 
7.91	ἀμφοῖν τοῖν ποδοῖν, ὅθεν καὶ τὸν θηραμένην κόθορνον ἐκάλουν διὰ 
7.91	τὸν περὶ τὴν πολιτείαν ἀμφοτερισμόν. ἐμβάται δὲ ὄνομα τοῖς κωμικοῖς
7.91	ὑποδήμασιν. ὑπόσχισμα δὲ ἀνδρεῖον ὑπόδημα μάλα εὐτελές,
7.91	καὶ πρόσχισμα πρεσβυτικόν. ἦν δέ τι ὑπόδημα καὶ ὀπισθοκρηπίς.
7.91	ἃ δὲ ποδεῖα κριτίας καλεῖ, εἴτε πίλους αὐτὰ  
7.91	οἰητέον εἴτε περιειλήματα ποδῶν, ταῦτα πέλλυτρα καλεῖ ἐν φινεῖ 
7.91	αἰσχύλος 
7.91	      πέλλυτρ' ἔχουσιν εὐθέτοις ἐν ἀρβύλαις. 
7.92	τὰ δὲ πέλλυτρα καὶ εἶδος ὑποδήματος, ὥσπερ αὖ τὰ ποδεῖα ταὐτὸν 
7.92	ἦν ταῖς ἀναξυρίσιν, ἃς σκελέας ἔνιοι ὀνομάζουσιν. κράτης δ' ἐν ἑορταῖς
7.92	ἔφη καὶ ποδεῖα τριμίτινα. ἴδια δὲ γυναικῶν 
7.92	ὑποδήματα περσικαί· λευκὸν ὑπόδημα, μᾶλλον ἑταιρικόν. περιβαρίς· 
7.92	θεραπαινίδων μᾶλλον τὸ ὑπόδημα. τυρρηνικά· τὸ κάττυμα ξύλινον 
7.92	τετραδάκτυλον, οἱ δὲ ἱμάντες ἐπίχρυσοι· σανδάλιον γὰρ ἦν, ὑπέδησε 
7.93	δ' αὐτὸ φειδίας τὴν ἀθηνᾶν. ἐκάλουν δ' αὐτὰ τυρρηνικουργῆ, ὥσπερ 
7.93	καὶ τὰ ἔμβαθρα ῥηνιοεργῆ. τὰ μέντοι τυρρηνικὰ εἴη ἂν ὁ σαπφοῦς 
7.93	μάσλης· 
7.93	      ποικίλος μάσλης λύδιον καλὸν ἔργον. 
7.93	αἱ δὲ ἐνδρομίδες, ἴδιον τῆς ἀρτέμιδος τὸ ὑπόδημα. τὰ δὲ σικυώνια 
7.93	τὸ ὄνομα δηλοῖ τίνων τὸ εὕρημα. τὰ δὲ πλοιάρια καὶ ἀκάτια 
7.93	ὀνομάζει ἀριστοφάνης εἶδος ὄντα γυναικείων ὑποδημάτων.
7.94	ῥᾴδια δὲ ποικίλον καὶ πολυέλικτον ὑπόδημα· μνημονεύει δὲ 
7.94	αὐτοῦ πλάτων τε καὶ φερεκράτης. 
7.94	αἱ δὲ βαυκίδες καὶ βαυκίδια ἐλέγοντο· πολυτελὲς δ' ἦν ὑπόδημα 
7.94	κροκοειδές. γυναικεῖα δὲ καὶ τὰ ἄφρακτα, ὀπισθοκρηπῖδες, καννάβια,
7.94	γυμνοπόδια, περίβαρα, νυκτιπήδηκες, μεσοπερσικαί, φιττάκια, σελευκίδες,
7.94	νοσσίδες, ἀμβρακίδες, ἀμφίσφυρα, ἀκροσφύρια. 
7.95	  οὐκ ἂν δ' ἴσως φαῦλον εἴη τούτοις ὑποθεῖναι λέξιν ἐκ θεσμοφοριαζουσῶν
7.95	ἀριστοφάνους ἐπεὶ πολλὰ εἴδη ἐν αὑτῇ περιέχει
7.95	γυναικείων φορημάτων, ἃ καὶ τοῖς περὶ κόσμων ἴσως ἂν ἐνήρμοσεν.
7.95	
7.95	    ξυρόν, κάτοπτρον, ψαλίδα, κηρωτήν, λίτρον, 
7.95	    προκόμιον, ὀχθοίβους, μίτρας, ἀναδήματα,  
7.95	    ἄγχουσαν, ὄλεθρον τὸν βαθύν, ψιμύθιον, 
7.95	    μύρον, κίσηριν, στρόφον, ὀπισθοσφενδόνην, 
7.95	    κάλυμμα, φῦκος, περιδέραια, ὑπογράμματα, 
7.96	    τρυφοκαλάσιριν, ἐλλέβορον, κεκρύφαλον, 
7.96	    ζῶμ', ἀμπεχόνην, τρύφημα, παρυφές, ξυστίδα, 
7.96	    χιτῶνα, βάραθρον, ἔγκυκλον, κομμώτριον, 
7.96	    ἕτερα θ' ὅς' οὐδεὶς μνημονεύσειέν ποτε.  
7.96	    τὰ μέγιστα δ' οὐ λέγεις αὐτῶν ταυτί;  
7.96	    διόπας, διάλιθον πλάστρα, μαλάκιον, βότρυς, 
7.96	    χλίδωνα, περόνας, ἀμφιδέας, ὅρμους, πέδας, 
7.96	    σφραγῖδας, ἁλύσεις, δακτυλίους, καταπλάσματα, 
7.96	    πομφόλυγας, ἀποδέσμους, ὀλίσβους, σάρδια, 
7.96	    ὑποδέρεις, ἑλικτῆρας, ἄλλ' ἀφ' ὧν 
7.96	    οὐδ' ἂν λέγων λέξαις. 
7.97	  λέγωμεν τοίνυν τέχνας ὅσαι τὰς ὕλας ὑποβάλλουσι ταῖς λοιπαῖς. 
7.97	μεταλλεία, μέταλλα μεταλλεύς μεταλλεύειν, ἐκμεταλλεύειν ὀρύττειν 
7.97	γεωρυχεῖν, σκάπτειν καὶ ἀνασκάπτειν καὶ διασκάπτειν. χρυσοῦ μεταλλεῖς,
7.97	χρυσουργοὶ χρυσουργοῦντες χρυσὸν ὀρύττοντες, τὰ χρυσεῖα,
7.97	τὴν ὑπόχρυσον γῆν, τὴν κατάχρυσον γῆν, χρυσίδα ψάμμον, 
7.97	τὴν ἐπίχρυσον κόνιν, τὴν χρυσῖτιν γῆν μεταλλεύοντες, διασήθοντες 
7.97	διηθοῦντες, διακρίνοντες, ἕψοντες, καθαίροντες πυρὶ βασανίζοντες. 
7.98	ἄπεφθος χρυσός, ἀκριβής, εἰλικρινής, ἀκήρατος, ἀκραιφνής, δαρεικός,
7.98	γυγάδας. ἀργύρια, ἀργυρῖτις γῆ, ὑπάργυρος ἐπάργυρος, ἀργύρεια
7.98	μέταλλα. καινοτομίαι μετάλλων. μεσοκρινεῖς κίονες οἱ ἐν 
7.98	τοῖς μετάλλοις ὑφεστηκότες ἀνέχειν τὰ ὀρύγματα. ἄργυρος καθαρός, 
7.98	διαφανής, ἀρυανδικός. γῆ ὑπόχαλκος· οὐ γὰρ χαλκῖτις, οὐδὲ χαλκεῖα
7.99	μέταλλα, ὥσπερ καὶ σιδήρου μέταλλα καὶ γῆ σιδηρῖτις. ταύτης
7.99	δὲ τὸ κάθαρμα σκωρίαν ὠνόμαζον, ὥσπερ τοῦ χρυσοῦ τὸ ἄνθος  
7.99	ἀδάμαντα καὶ τὸν τῶν ἀργυρίων κονιορτὸν κέρχνον. τὴν δὲ σκωρίαν
7.99	καὶ κίβδον ἐκάλεσαν, ἀφ' ἧς καὶ οἱ μεταλλεῖς κίβδωνες. τὸ δὲ 
7.99	ἀγγεῖον ἐν ᾧ κατεκεράννυσαν τὸν σίδηρον, περίοδος καλεῖται ἐν τῷ 
7.99	περὶ μετάλλων, εἴτε ἀριστοτέλους ἐστὶ τὸ βιβλίον εἴτε 
7.99	θεοφράστου. πολλὰ δ' ἂν καὶ ἄλλα εἴη μέταλλα, ὥσπερ τὰ ἐν 
7.99	σάμῳ τὰ καλούμενα γεωφάνεια, ὑπὲρ ὧν ὁ δείναρχος
7.99	λέγει, καὶ τὰ ἐν μήλῳ καὶ τὰ ἐν νισύρῳ τοῦ θείου. καὶ κιμωλίαν
7.100	γῆν ἀριστοφάνης λέγει. καὶ ἡ ἀμβολὰς δὲ γῆ 
7.100	παρὰ ξενοφῶντι τοῖς ὀρύγμασι προσήκει, καὶ εἰ 
7.100	μὴ τοῖς μετάλλοις. τοὺς δὲ μεταλλέας θυλακοφορεῖν ἀριστοφάνης 
7.100	ἔφη. καὶ λίθων δὲ μεταλλεῖαι, λιθουργίαι, λιθοτομίαι. 
7.100	πολλὰ δὲ εἴδη λίθων, φρυγία, λάκαινα, λίβυσσα, εὐβοΐς, θετταλή, αἰγυπτία.
7.100	καὶ τούτων ἰδέαι πλείονες, καὶ κογχυλίας δὲ λίθος ἐν ἀριστοφάνους
7.100	δαιδάλῳ, καὶ παρὰ ξενοφῶντι κογχυλιάτης,
7.100	λυχνίας δὲ παρὰ πλάτωνι ἐν τοῖς σοφισταῖς· 
7.100	τὸ γὰρ τοῦ ὀρειχάλκου μέταλλον οὐδέπω καὶ νῦν εἰς πίστιν ἥκει 
7.100	βεβαίαν. ἀμειψίου δὲ ἐν μυχοῖς μιλτωρυχίαν εἰπόντος,
7.100	εἴη ἂν ἐν τοῖς μεταλλεῦσιν ὁ μιλτωρύχος. καὶ μήκων δὲ ἦν 
7.100	τι ψάμμου εἶδος ἐν τοῖς μετάλλοις. 
7.101	  ἐκ δὲ τῶν τὰς ὕλας παρασκευαζόντων εἶεν ἂν ὑλουργοί, 
7.101	φυτουργοί, γεωργοί, ὑλοτόμοι, ὑλαγωγοί, ξυλουργοί, πισσουργοί, 
7.101	σμηνουργοί· καὶ ἡ πρᾶξις ὑλουργία, ὑλοτομία, ὑλαγωγία, ξυλουργία,
7.101	πισσουργία, κηπουργία, σμηνουργία. 
7.102	  καὶ ἀπὸ μὲν χρυσοῦ χρυσοχόοι χρυσοχοεῖον, χρυσοῦν ἀποχρυσοῦν,
7.102	ἐπίχρυσον, χρυσοχοεῖν, καὶ ἡ τέχνη χρυσοχοϊκή. καὶ χρυσίδες
7.102	δὲ φιάλαι, καὶ χρυσοῦς τὸ νόμισμα. προσκέοιτο δ' ἂν ὁ στατήρ· 
7.102	εἰ δὲ καὶ ‘δαρεικός’ τις εἶπεν, ὁ χρυσοῦς προσηκούετο. χρυσώροφος 
7.102	δὲ οἶκος, καὶ χρυσῆ ἀφροδίτη. καὶ ἡ βασανίζουσα τὸν χρυσὸν χρυσῖτις
7.103	λίθος ἢ λυδία. εἴρηται δέ που καὶ τὰ χρυσία παρὰ τοῖς κωμῳδοῖς
7.103	ἐπὶ τῶν γυναικείων κοσμημάτων, καὶ τὰ χρυσώματα παρὰ 
7.103	λυσίᾳ ἐν τῷ περὶ χρυσοῦ τρίποδος. ἀπὸ δ' ἀργύρου 
7.103	ἀργυροκόπος, ὡς φρύνιχος ἐν ἐφιάλτῃ, ἀργυροκοπεῖον,
7.103	ὡς αἰσχίνης ἐν ῥίνωνι· ἀργυροκοπιστῆρας
7.103	δὲ λόγων ἐν τροφωνίῳ παίζει κρατῖνος. ἀργυραμοιβός,
7.103	ἀργυρογνώμων, ἀργυρολόγος ἀργυρολογεῖν, καὶ ἀργύριον 
7.104	τὸ νόμισμα· εἴρηται δὲ καὶ ἀργύρια ἐν ἀριστοφάνους νήσοις, 
7.104	ἀργυράγχη, ὡς δημάδης σκώπτων δημοσθένη συνάγχῃ
7.104	λέγοντα εἰλῆφθαι καὶ ἐπὶ τοῖς ἀργυρίοις σιωπῶντα. ἀργυρίζεσθαι
7.104	δέ, καὶ ἀργυρίδες φιάλαι, καὶ σκεῦος ἀργυροῦν. καὶ ἀργυρώματα
7.104	ὁμοίως παρὰ λυσίᾳ. ὑπάργυρον δὲ τὸ 
7.104	κίβδηλον χρυσίον. ἀπὸ δὲ χαλκοῦ ὑπόχαλκον νόμισμα καὶ χαλκόκρατον,
7.104	καὶ χαλκοῦς νομίσματος εἶδος, καὶ χαλκοτύπος καὶ χαλκουργὸς
7.105	καὶ χαλκουργία, καὶ χαλκεὺς καὶ χαλκεύειν καὶ χαλκεῖα 
7.105	ἑορτὴ ἐν τῇ ἀττικῇ ἡφαίστου ἱερά. χαλκώματα δὲ ἀριστοφάνης ἐν 
7.105	πελαργοῖς καὶ σφηξὶν εἴρηκεν, καλλίας δὲ ἐν κύκλωψι
7.105	‘καταχαλκεύεσθαι τοίνυν ἑσπέρας.’ καὶ τροχίαν 
7.105	μὲν χαλκὸν τὸν χυτὸν χρὴ καλεῖν, τυπίαν δὲ ὃν ἂν οἱ νῦν εἴποιεν 
7.105	ἐλατόν. χαλκίζειν δὲ παιδιᾶς τι εἶδος, ἐν ᾗ νομίσματι ἠρτίαζον. 
7.105	σιδηρεὺς σιδηρεύειν, σιδήριον, σιδηρουργία, ὀβελοὶ σιδηροῖ, νόμισμα 
7.106	σιδηροῦν τὸ λακεδαιμονίων καὶ βυζαντίων. χαλκεύειν δὲ καὶ τὸ σιδηρεύειν
7.106	ἔλεγον, καὶ χαλκέας τοὺς τὸν σίδηρον ἐργαζομένους. σιδηρῖτιν
7.106	δὲ τέχνην ἐν ταξιάρχοις εὔπολις εἴρηκε τὴν 
7.106	ξανθίου τοῦ σιδηρέως, οὗ ἐπὶ τῆς εἰκόνος ἐπιγέγραπται σιδηρόφυσα. 
7.106	τὰ δὲ ἐργαλεῖα τούτων φῦσαι ἀκροφύσια, χοάναι, πυράγραι, ἄκμονες, 
7.106	ῥαιστῆρες σφῦραι, ἐσχαρίδες, ἀκόναι θηγάναι, κροταφίδες· σφῦραι δ' 
7.107	εἰσὶ σιδηραῖ, ἐκ θατέρου ὀξεῖαι. τὸ δὲ ἔργον ὑγραίνειν, λύειν, συγχωνεύειν,
7.107	ἐλαύνειν ἐξελαύνειν, τυποῦν, ἀκονᾶν θήγειν, προσηλοῦν, διαπατταλεύειν
7.107	προσπατταλεύειν, στομοῦν, ἥλους ποιεῖν, στόμωμα  
7.107	κρατῖνος γὰρ ἔφη χαλυβδικὸν στόμωμα παττάλους,
7.107	ἐπίσωτρα πλήμνας κλεῖδας ἀνακλεῖδας παρακλεῖδας 
7.107	βαλανάγρας, ἁλύσεις, βαλάνους, ὕπερα σιδηρᾶ, μοχλούς, γιγγλύμους 
7.108	κορώνας, κλῇθρα, ζυγά. πρὸ δὲ τῶν καμίνων τοῖς χαλκεῦσιν ἔθος 
7.108	ἦν γελοῖά τινα καταρτᾶν ἢ ἐπιπλάττειν ἐπὶ φθόνου ἀποτροπῇ· ἐκαλεῖτο
7.108	δὲ βασκάνια, ὡς καὶ ἀριστοφάνης λέγει 
7.108	        πλὴν εἴ τις πρίαιτο δεόμενος 
7.108	    βασκάνιον ἐπικάμινον ἀνδρὸς χαλκέως. 
7.108	τὸ δὲ μόλυβδον ἐργάζεσθαι μολυβδοχοεῖν. τούτοις δ' ἂν προσήκοι 
7.108	καὶ ἀγαλματοποιεῖν καὶ ἀγαλματοποιία, ἀνδριαντοποιεῖν ἀνδριαντοποιία,
7.108	τοῖς δὲ χρυσουργοῖς καὶ δακτυλιογλύφοι· τὸ ὄνομα παρὰ 
7.108	κριτίᾳ καὶ πλάτωνι, φιλύλλιος 
7.108	δὲ ἐν πόλεσι δακτυλιουργὸν ὠνόμασεν. 
7.109	  τῶν δὲ ξύλων ὑλοτομηθέντων οἱ ἐργάται ὑλοτόμοι καὶ 
7.109	δρυτόμοι καὶ ὑλαγωγοί, καὶ τὰ ἐργαλεῖα πελέκεις, καὶ τὰ ῥήματα 
7.109	ὑλοτομεῖν καὶ ὑλαγωγεῖν καὶ ὑλάζεσθαι. τὰ μὲν εἴποις ἂν τῶν 
7.109	ξύλων ἐργάσιμα τὰ δὲ καύσιμα. ἀλλὰ καὶ φλοιὸν καὶ φελλὸν καὶ 
7.109	ἀγκαλίδας, ὅθεν καὶ οἱ ἀγκαλιδαγωγοὶ ὄνοι καὶ ἀγκαλιδηφόροι 
7.109	ἄνδρες. καὶ τῶν μὲν καυσίμων εἶεν ἂν καὶ κληματίδες καὶ 
7.109	κορμοί· 
7.109	  κορμὸν δ' ἐκ ῥίζης προταμὼν ἀμφέξεσε χαλκῷ, 
7.109	καὶ εὐριπίδης λέγει κορμοῖσι πεύκης. καὶ φιτροὺς δὲ 
7.109	τούτους λέγει ἡ ποιητικὴ φωνή. ἐκκαύματα δὲ σοφοκλῆς ἐν ἡρακλεΐσκῳ
7.109	σατυρικῷ 
7.110	      συνέλεγον τὰ ξύλ', ὡς ἐκκαυμάτων 
7.110	    μή μοι δεήσειεν. 
7.110	καὶ ἄνθρακες καὶ μαρίλη, καὶ οἱ τεχνῖται ἀνθρακεῖς καὶ μαριλευταί,  
7.110	καὶ μαριλεῦσαι τὸ ῥῆμα, καὶ τὸ ἀγγεῖον τῶν ἀνθράκων λάρκος καὶ 
7.110	φορμός, ἡ δὲ τῶν ἀνθρακίων κάμινος πνιγεύς, οἱ δὲ ἡμίκαυτοι ἄνθρακες
7.110	θυμάλωπες, οἱ δὲ σπινθῆρες φέψαλοι. ὁ δὲ τοὺς ἄνθρακας 
7.110	πιπράσκων ἀνθρακοπώλης· λέγει γοῦν φιλύλλιος ἐν πόλεσιν
7.110	
7.110	    ἀνθρακοπώλης, κοσκινοποιός, κηπεύς, κουρεύς. 
7.110	φῷδες δὲ αἱ ἀπὸ τῆς φλογὸς φλύκταιναι, καὶ φλυκτίδες καὶ φαύστιγγες
7.110	αἱ ἐπὶ ταῖς κνήμαις, μάλιστα δὲ ἐπὶ χαλκέων. 
7.111	  τῶν δὲ ἐργασίμων ναυπηγοὶ ναυπηγία, τέκτονες καὶ τεκτονική,
7.111	κλινοποιοί θυροποιοί. καὶ τὰ μὲν ναυπηγῶν εἴρηται ἐν 
7.111	τοῖς περὶ νεῶν, τὰ δὲ κλινοποιῶν ἐν τοῖς συμποτικοῖς, 
7.111	τὰ δὲ θυροποιῶν ἐν τοῖς περὶ οἴκων , οἷς προσθετέον ὅτι 
7.111	ἣν ὅμηρος μὲν εἴρηκε κορώνην οἱ δὲ νῦν κόρακα, οὕτως 
7.111	ὠνόμασε καὶ ποσείδιππος ἐν γαλάτῃ ὁ νέος κωμικὸς
7.111	εἰπὼν ‘κόρακι κλείεται θύρα·’ ἔστι μὲν οὖν οὐ κεκριμένη 
7.112	τοῖς νέοις ἡ φωνή, ληπτέον δὲ καὶ τὰ σπάνια, εἰ καὶ μὴ παρ' αὐτῶν
7.112	εἴη χρηστέα, τὰ δὲ τεκτόνων καὶ αὐτὰ ἐν τοῖς συμποτικοῖς,
7.112	ὅπου καὶ τράπεζα καὶ τρίποδες· ταῦτα γὰρ ἐκείνων 
7.112	τὰ ἔργα. καὶ δίφροι δὲ καὶ κλισμοὶ καὶ θρόνοι τῆς ξυλουργικῆς 
7.112	θρανία, σκολύθρια. κάλλιστοι δὲ οἱ θετταλικοὶ δίφροι, διὸ καὶ ἡ 
7.112	πυθία ἔφη ‘θετταλὲ ποικιλόδιφρε.’ βάθρα, κλίμακες, καὶ οἱ ἀναβασμοὶ
7.113	τῶν κλιμάκων κλιμακτῆρες. τεκτονικὸν δὲ καὶ τὸ πακτῶσαι 
7.113	θύρας ἐν ἀριστοφάνους λυσιστράτῃ. τὰ δὲ ἐργαλεῖα τούτων 
7.113	σκέπαρνον, ‘πέλεκυς ξυλοκόπος,’ ὡς ἔφη ξενοφῶν, 
7.113	τρύπανον, τέρετρον, τρυπανοῦχος, ἀρίς καλλίας γοῦν ἐν πεδήταις
7.113	λέγει ‘τῆς πατρικῆς ἀρίδος’ πρίων, πέλεκυς, 
7.113	πρίστης ἡ καλουμένη ῥίνη· καὶ ῥίνη δὲ ὑπὸ ξενοφῶντος
7.114	εἴρηται. ἐν δὲ τοῖς ἔργοις αὐτοῦ καὶ τὰ ἀλέξιδος ἂν θείης 
7.114	. κορμάσαι, πρῖσαι, πελεκίσαι, ἦ που δὲ καὶ ξέσαι καὶ ἁρμόσαι καὶ 
7.114	γομφῶσαι συγγομφῶσαι, τυλῶσαι. πρίειν δὲ λέγεται τὸ πρίζειν,  
7.114	καὶ ἐξέπριον ἔφη θουκυδίδης· οἱ δὲ πρίσται τομεῖς ἂν καλοῖντο.
7.114	ἐργάζοιτο δ' ἂν ὁ τέκτων καὶ μυάγρας, ὧν τὸ ἱστάμενόν τε 
7.114	καὶ σχαζόμενον παττάλιον, τὸ δὲ τῇ σπαρτίνῃ προσηρτημένον σκανδάληθρον
7.115	καλεῖται, ὁ δὲ ἐν ταῖς μείζοσι πάγαις πάτταλος ῥόπτρον, 
7.115	ὥσπερ καὶ τὸ τὴν θύραν ἐπικροῦον. καὶ ἁρματοπηγὸς δὲ καθ' 
7.115	ὅμηρον προσήκοι ἂν τεκτονικῇ καὶ ἁμαξοπηγός, καὶ ἁρματοπηγεῖν
7.115	εἴποις ἂν καὶ ἁμαξοπηγεῖν, καὶ ἁρματοποιεῖν, καὶ ζυγοποιεῖν,
7.115	ὡς ἐν πλούτῳ ἀριστοφάνης. καὶ τὰ μὲν ἄλλα εἴρηται 
7.116	περὶ ἁρμάτων τε καὶ ἁμαξῶν, προσθετέον δὲ ὅτι οὗ ἐν τοῖς 
7.116	ἅρμασιν ἀπετίθεντο τὰς μάστιγας, † ἡ οἱονεὶ τομισάργαλος † ἐκαλεῖτο.
7.116	δίφρος δὲ διωχὴς ὁ δύο φέρειν δυνάμενος. τὰς δὲ κνήμας 
7.116	οὐ μόνον κνήμους ἀλλὰ καὶ κνημίας ὠνόμαζον· λυσίας γέ 
7.116	τοι λέγει ‘ἁρπάσας τὴν κνημίαν τῆς ἁμάξης.’ τὰ δ' ἴχνη τῶν τροχῶν,
7.116	ἃ ὅμηρος ἁματροχίας εἴρηκεν, ἁμαξοτροχίας λέγει 
7.116	καλλίας ἐν κύκλωψιν τὸ δὲ ὑπὲρ τὴν ἅμαξαν περίφραγμα,
7.116	ὃ περιλαμβάνεται δικτύοις, μόργον καλεῖται, καὶ μοργεύειν 
7.116	τὸ δράγματα ὑπ' αὐτῷ φέρειν. 
7.117	  ἐπεὶ δὲ καὶ τοὺς οἰκοδόμους τέκτονας ὅμηρος καλεῖ, 
7.117	καὶ ἀρχιτέκτων εἴρηται παρὰ πλάτωνι· βιαία γὰρ ἡ 
7.117	ἐν τῷ σοφοκλέους δαιδάλῳ ‘τεκτόναρχος μοῦσα.’ τὸ δὲ 
7.117	ἀρχιτεκτονεῖν ἀριστοφάνης εἴρηκεν ἐν δαιδάλῳ. φαίης δ' 
7.117	ἂν οἰκοδομία οἰκοδομική (οἰκοδόμησις γὰρ παρὰ θουκυδίδῃ 
7.117	οἰκοδόμημα οἰκοδομεῖν, οἰκοδομικός οἰκοδομικῶς, οἰκοδόμος·
7.117	ἀριστοφάνης γὰρ ἐν γηρυτάδῃ εἴρηκε τοὺς οἰκοδόμους,
7.118	καὶ πλάτων πολιτείας δευτέρῳ. καὶ τειχοδομεῖν δ' 
7.118	ἂν εἴποις τὸν αὐτὸν καὶ τειχοποιεῖν, καὶ λιθολογεῖν καὶ λιθουργεῖν 
7.118	καὶ τειχοδόμον εἶναι καὶ τειχοποιόν, καὶ λιθουργὸν καὶ λιθολόγον, 
7.118	εἰ μὴ τοῦτο φήσεις ὑπηρετικήν τινα εἶναι τῇ τεκτονικῇ τέχνῃ, λιθοφορεῖν
7.118	δ' εἴρηκε θουκυδίδης. ξενοφῶν δὲ ἐν τῷ οἰκονομικῷ
7.118	καὶ φιλοικοδόμους λέγει. καὶ λατύπους δὲ σοφοκλῆς,
7.118	ὅπου καὶ ἐργαλεῖα τῶν λατύπων ὀνομάζει λείας  
7.118	καὶ γλαρίδας. καὶ λιθοτόμον δὲ ξενοφῶν ἐν τῷ τρίτῳ τῆς 
7.118	παιδείας εἴρηκεν, ὡς δημοσθένης ἐν τῷ κατ' εὐέργου καὶ μνησιβούλου
7.118	λιθοκόπον· ᾧ προσήκοιεν ἂν αἱ λιθοτομίαι. ἡ δὲ 
7.119	σφῦρα τῶν λατόμων καλεῖται τύκος. τὸ δὲ τῆς οἰκοδομικῆς 
7.119	ἔργον οἰκοδομεῖν συνοικοδομεῖν ἐποικοδομεῖν διοικοδομεῖν, λίθους 
7.119	ἁρμόττειν συναρμόττειν, ἀκριβῶς συμφυῶς ἀπισοῦν, ἀπευθύνειν, 
7.119	ἀποτείνειν, κάμπτειν, περιάγειν. ὑπερῷα ἐπαίρειν, καὶ στέφειν τὰ 
7.119	οἰκήματα εἰς τὴν ὁδόν, καὶ τὰς πλίνθους ἀναβάλλειν πρὸς ἀριθμόν· 
7.119	ὑπερείδης γὰρ ἐν τῷ πρὸς ἐπικλέα ταῦτ' εἴρηκεν. ὅταν 
7.119	δὲ οἱ ποιηταὶ φῶσιν ‘ἐρέψομεν πρὸς ἀετόν,’ 
7.120	στεγάσομέν φασι πρὸς ἀέτωμα. τειχίζειν ἀποτειχίζειν, πύργους 
7.120	ἐφιστάναι, μεταπύργια, προμαχεῶνας, ἐπάλξεις προοικοδομεῖν, περιοικοδομεῖν
7.120	θρίγκους, περιβόλους· καὶ θριγκῶσαι τὸ ῥῆμα. ψαλίδας, 
7.120	πυλίδας, γεῖσα γεισώματα, γεισήποδας γεισηποδίσματα γεισηποδίζειν. 
7.120	στεγάζειν, ἐρέπτειν, τέγος προτέγιον, ὄροφον παρωροφίδα, ὅθεν καὶ 
7.120	ὀροφίας ὄφις. καὶ κρηπιδαῖον δὲ μέρος οἰκοδομήματος, λυσίου 
7.120	εἰπόντος ἐν τῷ περὶ τοῦ τύπου ‘τοῦ γείσου συντετελεσμένου
7.121	καὶ τοῦ κρηπιδαίου.’ ἐκ δ' αὐτῶν ἂν εἴη καὶ λιθόστρωτον 
7.121	ἔδαφος καὶ λιθολόγημα καὶ λελιθωμένον. καὶ κιόκρανα αἱ κεφαλαὶ 
7.121	τῶν κιόνων, καὶ στυλοβάτης ἡ τοῦ δωρικοῦ κίονος βάσις, σπεῖρα 
7.121	δὲ ἡ τοῦ ἰωνικοῦ. μέρη δὲ οἰκοδομημάτων τοῖχοι· ὑπερείδης 
7.121	δὲ καὶ τοῦ παροδίου τοίχου εἴρηκεν. δόμοι, πτέρυγες, 
7.121	φάρση. στυλοβάτην δ' ἐν τῇ οἰκίᾳ πλάτων ὁ κωμικὸς εἴρηκεν ἐν 
7.121	ἑορταῖς, ὀρόφοις δὲ καὶ θυρώμασι θουκυδίδης .
7.122	καὶ κιγκλίδες δὲ εἴδη θυρῶν. τὰ δὲ τῆς θύρας ξύλα 
7.122	τέτταρα ὠνόμαζον, καὶ τὸ ἐντὸς τῶν θυρῶν γενέσθαι ἐντὸς τῶν 
7.122	τεττάρων. τὰ δὲ ὑπέρθυρα ὑπερτόναια. κρατῖνος δ' ἐν διονυσαλεξάνδρῳ
7.122	
7.122	  παραστάδας καὶ πρόθυρα βούλει ποικίλα. 
7.122	παστάδας δὲ ξενοφῶν, ἃς οἱ νῦν ἐξέδρας. καὶ  
7.122	λέσβιον δὲ καὶ ἐκφατνώμα δὲ καὶ κῦμα μέρη ἔργων ἐν αἰσχύλου 
7.122	θαλαμοποιοῖς 
7.122	      ἀλλ' ὁ μέν τις λέσβιον φατνώματι 
7.122	    κῦμ' ἐν τριγώνοις ἐκπεραινέτω ῥυθμοῖς. 
7.123	τάχα δὲ καὶ οἱ θαλαμοποιοὶ εἶδος τέχνης. καὶ στεγάσματα μὲν δὴ 
7.123	ὀροφῆς ἡρόδοτος λέγει, κατώρυχες δὲ λίθοι, οὓς ὅμηρος 
7.123	κατωρυχέας λέγει, οἱ τοῖς θεμελίοις ἐντιθέμενοι· καὶ θεμελίους
7.123	δὲ λίθους αὐτοὺς ὠνόμαζον. κατῆλιψ ἡ μεσόδμη. κάπνην 
7.123	δὲ καὶ καπνοδόκην εὔπολις τὸ μὲν εἴρηκεν ἐν βάπταις, 
7.123	τὸ δὲ ἐν δήμοις. λέγειν δ' ἔστι καὶ κατάγεια οἰκήματα 
7.124	καὶ ὑπόγεια. ἔνι δ' εἰπεῖν λίθον σκληρὸν καὶ λίθον πώρινον· ὗλαι 
7.124	γὰρ οἰκοδομημάτων λίθοι, χάλικες, πλίνθοι, ξύλα, γύψος, κέραμος 
7.124	στεγαστήρ, ἐρέψιμα ξύλα, ἃ θουκυδίδης εἶπε τὴν ξύλωσιν, 
7.124	πηλός, ἄσβεστος, τίτανος, ἄσφαλτος. καὶ τοῖς μὲν χυτοῖς χρὴ τὰ 
7.124	οἰκοδομήματα συνδεῖν κολλᾶν, συνάπτειν, συναρμόττειν συμπηγνύναι, 
7.124	συμβάλλειν, τιτάνῳ δὲ χρίειν, ἐπαλείφειν καταλείφειν ἐξαλείφειν, 
7.124	ἀπολαμπρύνειν, φαιδρύνειν ἀποφαιδρύνειν, ἐπιλεαίνειν, ἐπιλεπτύνειν.
7.125	καὶ κονιάματα δ' ἂν εἴποις, καὶ τὸ ῥῆμα κονιᾶν, καὶ 
7.125	τὸν τοῦτο δρῶντα κονιατήν· ἄμφιδος δὲ καὶ δρᾶμα κονιατής.
7.125	ἔργον δὲ τοῦ οἰκοδόμου καὶ τὸ ὑπερῷα ἐγεῖραι, ὡς 
7.125	ὑπερείδης ἔφη, καὶ περίδρομον ἐργάσασθαι· ἀριστοφάνης
7.125	γὰρ ἐν γήραι ἔφη 
7.125	    ἐκ τοῦ περιδρόμου στᾶσα τῆς συνοικίας. 
7.125	ἐργαλεῖα δ' αὐτοῦ σὺν τοῖς ξυλουργικοῖς σιδήρια λιθουργά, σιδήρια 
7.125	λιθουργικά, τύκοι, ἀφ' ὧν καὶ τὸ τυκίζειν, ὑπαγωγεύς, ᾧ παρέξεον, 
7.125	πέλεκυς, στάθμη, μολύβδαινα, κανών, διαβήτης· τὸ γὰρ μοχλίον τοιχωρύχων
7.125	ἐστὶ σιδήριον. ἰκριοποιοὶ δ' εἰσὶν οἱ πηγνύντες τὰ περὶ τὴν 
7.125	ἀγορὰν ἰκρία. 
7.126	  καὶ μὴν καὶ γραφικὴ τέχνη μία τῶν ἐν κόσμῳ τεχνῶν. ὁ δὲ  
7.126	τεχνίτης γραφεὺς γραφικός, καὶ τὸ ἔργον γράφειν, καὶ τὸ ἐπίρρημα 
7.126	γραφικῶς. ἀλλὰ καὶ ζωγραφία καὶ ζωγράφος καὶ ζωγραφεῖν καὶ ζῷα 
7.126	ποιεῖν· ἐρεῖς δὲ τὴν τέχνην μιμητικὴν ζῴων, ποιητικήν, ὁμοιωτικήν, 
7.127	καὶ τὸν ἄνδρα μιμητήν ὁμοιωτὴς γὰρ σκληρόν , τὸ δὲ πρᾶγμα 
7.127	μίμησιν μίμημα, ποίησιν, ὁμοίωσιν, γραφήν, καὶ γράψαι, ποιῆσαι, μιμήσασθαι,
7.127	ὁμοιῶσαι. καὶ μὴν καὶ εἰκόνα εἴποις ἂν τὸ πρᾶγμα καὶ 
7.127	εἰκασίαν καὶ εἴκασμα, καὶ τὸν ἄνδρα εἰκαστικόν, καὶ τὸ ἐπίρρημα εἰκαστικῶς,
7.127	καὶ τὸ ῥῆμα εἰκάσαι. ἔξεστι δὲ καὶ σκιαγραφίαν εἰπεῖν τὸ 
7.127	πρᾶγμα, καὶ τὸν ἄνδρα σκιαγράφον καὶ σκιαγραφικόν, καὶ τὸ ἐπίρρημα 
7.128	σκιαγραφικῶς, καὶ τὸ ῥῆμα σκιαγραφεῖν. τὰ δὲ μέρη τῆς τέχνης 
7.128	ὑποτύπωσις ὑπογραφή σκιαγραφή, καὶ τὸ ἐργαλεῖον γραφὶς ἢ ὑπογραφίς,
7.128	καὶ αἱ ὗλαι πίνακες καὶ πινάκια ὡς ἰσοκράτης, κηρός, 
7.128	χρώματα, φάρμακα, ἄνθη. κηρὸν τήξασθαι μίξασθαι χέασθαι, χρώματα
7.128	κεράσαι κεράσασθαι μίξαι συμμίξασθαι συγχέαι συγχέασθαι, 
7.129	γραμμὴν ἑλκύσαι, σκιὰν ὑποτυπώσασθαι, σκιὰν περιγράψασθαι 
7.129	περιγράψαι, σκιὰν ὑποβαλέσθαι, σκιὰν περιενεγκεῖν, σκιὰν ὑπερενεγκεῖν,
7.129	χρῶσαι ἐπιχρῶσαι ἀποχρῶσαι, ἄνθεσι φαιδρῦναι, χρᾶναι 
7.129	ἐπιχρᾶναι ἀποχρᾶναι. ἐφ' οὗ δὲ οἱ πίνακες ἐρείδονται ὅταν γράφωνται,
7.129	ξύλον ἐστὶ τρισκελές, καὶ καλεῖται ὀκρίβας τε καὶ κιλλίβας. 
7.129	τὰ δὲ χρώματα ἀνδρείκελον, ὄστρεον, πράσινον, κροκοειδές, κυανοῦν, 
7.129	κιννάβαρι, ξανθόν, φαιόν, φλογόλευκον, λευκόφαιον, λευκόν, μέλαν, 
7.129	μελαμβαφές. 
7.130	  ἔτι τοίνυν οἱ ἐξ ἀγορᾶς ἢ ἐκ λιμένος κομίζοντες ἀχθοφόροι, 
7.130	ἀμφορεαφόροι, καὶ τὰ ῥήματα ἀχθοφορεῖν καὶ ἀμφορεαφορεῖν, ὑδροφόροι,
7.130	ξυλοφόροι, σκευοφόροι, ὑληφόροι καὶ ὑληφορεῖν, πλινθοφόροι 
7.130	καὶ πλινθοφορεῖν, πηλοφόροι καὶ πηλοφορεῖν, ξυληγοί, ἀφ' ὧν 
7.130	καὶ τὸ ξυληγῶν εἴρηκε δημοσθένης. φρυγανοφόροι· 
7.130	τὸ δὲ ὄνομα ἐν τῇ λυσίου πρὸς μετάνειραν ἐπιστολῇ. 
7.131	καὶ ξυλοφορίαν δὲ ἔφη λυσίας. τὸ δὲ σύμπαν εἰπεῖν, 
7.131	μισθωτοί, καὶ ὡς φρύνιχος μισθώτριαι αἱ γυναῖκες. 
7.131	ἔξεστι δ' ἐπ' αὐτῶν καταχρήσασθαι καὶ τῷ φορτηγοί, ἐπεὶ καὶ τὰ 
7.131	κομιζόμενα ὑπ' αὐτῶν εἴποις ἂν φορτία φορήματα ἄχθη. τῷ μέντοι  
7.131	φορτηγῷ ἐπὶ τῶν τὰ φορτία ἀγόντων ἐμπόρων κέχρηται αἰσχύλος 
7.131	ἐν φρυξὶν ἢ λύτροις 
7.131	        ἀλλὰ ναυβάτην 
7.131	    φορτηγόν, ὅστις ῥῶπον ἐξάγει χθονός. 
7.132	φόρτακας μέντοι ἡ παλαιὰ κωμῳδία τοὺς ἀχθοφοροῦντας
7.132	ἐκ τοῦ ἐμπορίου καλεῖ. τὸ δὲ ξύλον ἐφ' οὗ τὰ σκεύη 
7.132	κατηρτημένα ἔφερον, σκευοφόριον ὑπὸ πλάτωνος ἐν διὶ κακουμένῳ 
7.132	ὠνόμασται. εἰ δὲ καὶ προυνίκους τοὺς μισθωτοὺς οἱ 
7.132	νέοι κωμῳδοδιδάσκαλοι ὠνόμαζον, τὸ ὄνομα βυζαντίων
7.132	ἦν, ὅθεν καὶ βυζαντίους αὐτοὺς ἀπεκάλουν. οἱ δὲ κολωνίτας, 
7.132	ὡς ὑπερείδης· δύο γὰρ ὄντων κολωνῶν ὁ μὲν ἵππιος ἐκαλεῖτο,
7.132	οὗ σοφοκλῆς μέμνηται ὡς οἰδίποδος εἰς αὐτὸν καταφυγόντος, 
7.133	ὁ δ' ἦν ἐν ἀγορᾷ παρὰ τὸ εὐρυσάκειον, οὗ συνῄεσαν οἱ μισθαρνοῦντες·
7.133	ὅθεν καὶ τοῦτ' ἔστιν εἰρημένον, 
7.133	    ὄψ' ἦλθες, ἀλλ' ἐς τὸν κολωνὸν ἵεσο. 
7.133	τύλη δ' ἐκαλεῖτο ἡ ἐπὶ τοῖς τραχήλοις αὐτῶν ὑπὸ τῶν ἀχθῶν γινομένη
7.133	τριβή. τὸ δὲ ἔργον αὐτῶν φορά, καὶ ὁ μισθὸς κόμιστρον· εἴποι 
7.133	δ' ἄν τις αὐτὸν καὶ φέρτρον καὶ φορεῖον. ἀριστοφάνης δ' ἐν τοῖς 
7.133	ἥρωσι δοκεῖ τὸ κόμιστρον κατὰ τὸ νῦν ἔθος εἰρηκέναι τὴν 
7.133	φοράν, ὅταν εἴπῃ 
7.133	  ὀβολῶν δεουσῶν τεττάρων καὶ τῆς φορᾶς. 
7.133	τούτῳ δ' ἂν ἐοίκοι καὶ τὸ ἐν τοῖς φίλοις εὐπόλιδος 
7.133	      τί μισθοῖ; ποῖ; πόση τις ἡ φορά; 
7.134	τάχα δ' ἂν καὶ κοπροφόροι εἶεν ἐκ τούτων, καὶ κοπραγωγοί· ἀριστοφάνης
7.134	μὲν γὰρ εἴρηκε κόπρου ἀγωγάς, καὶ ἀλλαχοῦ  
7.134	‘κοπρολογεῖ κόφινον λαβών,’ πλάτων δὲ ὁ κωμικὸς
7.134	‘κοπραγωγοὺς γαστέρας,’ ᾧ καὶ ἐπ' ἐκείνου χρηστέον. καὶ 
7.134	κοπρολόγοι δ' ἂν οὗτοι λέγοιντο, καὶ τὰ συλλεγόμενα ὑπ' αὐτῶν 
7.134	κόπρια καὶ κόπρος, ὧν ἀπὸ μὲν τῆς κόπρου οἱ κοπρῶνες, ἀπὸ δὲ 
7.134	τῶν κοπρίων παρὰ τοῖς πλείστοις οἱ βολεῶνες. στράττις ἐν τῷ φιλοκτήτῃ
7.134	φησὶν 
7.134	    οὐδ' ἐν κοπρίᾳ θησαυρὸν ἐκβεβλημένον. 
7.134	ἐκ δὲ τῶν φερόντων καὶ σκατοφόροι. 
7.135	  αἱ μὲν κυνηγετικαὶ τῶν τεχνῶν πρὸς ταῖς εἰρημέναις, οἱ μὲν 
7.135	δρῶντες θηρευταί, κυνηγέται, καὶ τὸ ῥῆμα κυνηγετεῖν καὶ τὸ 
7.135	θηρᾶν, ὥσπερ ὀρνιθευταὶ καὶ ὀρνιθοθῆραι, τὸ δὲ ῥῆμα ὀρνιθοθηρᾶν
7.135	τηλεκλείδης εἴρηκεν ἐν πρυτάνεσιν· 
7.135	      εὐχροεῖν, ὀρνιθοθηρᾶν, σωφρονεῖν. 
7.135	κυνηγεῖσθαι, ἰξεύεσθαι, τάχα δ' ἂν τούτοις προσήκοιεν καὶ οἱ ἀλεκτρυονοτρόφοι,
7.135	οὓς ὠνόμασεν ἐν ἀξιόχῳ αἰσχίνης· 
7.136	φρύνιχος μὲν γὰρ ἐν κρόνῳ καὶ ἀλεκτρυοπώλιον 
7.136	εἴρηκεν, ὥστε καὶ ἀλεκτρυοπωλεῖν ἂν εἴποις. ἴσως δὲ καὶ ὀρτυγοτρόφον·
7.136	ὁ γὰρ ὀρτυγοκόπος ἐστὶν ἐν χρήσει, καὶ ὀρτυγοπώλης. καὶ 
7.136	στυφοκόμπους δ' αὐτοὺς οἱ κωμῳδοὶ καλοῦσιν, ὡς τὸ ἔκοπτον τοὺς 
7.136	ὄρτυγας. καὶ τὸ ἐτρύλιζον καὶ τὸ ἀνεκνάδαλλον τῶν ὀρτυγοκοπικῶν.
7.137	ἁλιεῖς, ἀσπαλιευταί, δικτυεῖς δικτυουλκοί· καὶ δικτυοβόλοι δὲ 
7.137	οὗτοι καλοῦνται, ὡς οἱ τῷ πόρκῳ χρώμενοι πορκεῖς. γριπεῖς, ἑρκοθηρευταί,
7.137	πορφυρεῖς πορφυρευταί, σπογγοθῆραι· καὶ σπογγοκολυμβηταὶ
7.137	δὲ λυκοῦργος εἴρηκεν ἐν τῷ κατὰ μενεσαίχμου. 
7.137	κολυμβηταὶ ὕφυδροι, κολυμβηταὶ δυόμενοι· ὁ γὰρ δύτης εὐτελές, 
7.138	εἴρηκε δ' αὐτὸ ἡρόδοτος ἐπὶ τοῦ σκυλλίου. νεῖν δ' ἐξ 
7.138	ὑπτίας μάθημα κολυμβητῶν εἴρηκεν ἀριστοφάνης καὶ πλάτων.
7.138	ῥητέον τοίνυν νεῖν διανεῖν, 
7.138	παρανεῖν καὶ παρανέοντες, νήχεσθαι παρανήχεσθαι διανήχεσθαι, 
7.138	διακολυμβᾶν κατακολυμβᾶν, ἐπικυματίζειν, ἐπιπολάζειν τῷ ὕδατι, ἐπινήχεσθαι
7.138	ἐπιφέρεσθαι, κολυμβᾶν, ἀφ' οὗ καὶ κολυμβήθραν ὁ πλάτων ,
7.138	δύεσθαι ὑποδύεσθαι καταδύεσθαι τριόδοντι χρωμένους, 
7.139	πληγῇ, κάμακι, πυρίαις. αἱ τέχναι αὐτῶν θηρευτικὴ θήρα, κυνηγετική,
7.139	ὀρνιθευτική ὀρνιθεία, ἰξευτική, ἁλιευτική ἁλιεία, ἀσπαλιευτική,
7.139	ἀγκιστρεία ἀγκιστρευτική δικτυοθηρευτική ἀμφιβληστρευτική
7.139	ἑρκοθηρευτική κολυμβητική δυτική, τριοδοντία, πληκτική, πορφυρευτική,
7.139	σπογγοθηρική, πυριευτική. κυβερνῆται δὲ καὶ πρωρᾶται 
7.139	καὶ ναῦται· οἷς προσήκουσι καὶ αἱ παρ' ἀριστοφάνει ναύτριαι,
7.139	καὶ πάνθ' ὅσα ἐκ νεῶν ὑπηρετικὰ εἴδη τεχνῶν φθάνει προειρῆσθαι.
7.139	δίοπος δὲ ὁ ἐπόπτης τῆς νεώς· ἀριστοφάνης δὲ ἐν λημνίαις
7.139	εἴρηκε καὶ ναυφύλαξ. 
7.140	  πρὸς δὲ τούτοις ἔτι γεωργοί, φυτουργοί, ἀμπελουργοί, κηπουροί
7.140	κηπεῖς, ἀλσοκόμοι, ἐλαιοκόμοι, θριασταί, συκωροί. γεωργία 
7.140	γεωργική, φυτεία φυτευτική φυτουργία φυτουργική, ἀμπελουργία,
7.140	κηπουρία, ἀλσοκομία ἀλσοποιία ἀλσοκομική, ἐλαιοποιία ἐλαιοκομία
7.140	ἐλαιοκομική. καὶ τὰ ἔργα γεωργήματα, φυτεύματα, φυτουργήματα
7.140	ἀμπελουργία ἀμπελουργήματα, κηπεύματα κῆποι, παράδεισοι, 
7.141	ἄλση. καὶ γεωργικοί, φυτουργικοί, ἀμπελουργικοί, κηπουρικοί, ἀλσοκομικοί.
7.141	καὶ τὰ ἐπιρρήματα γεωργικῶς, φυτουργικῶς, ἀμπελουργικῶς,
7.141	κηπουρικῶς, ἀλσοκομικῶς. καὶ τὰ ῥήματα γεωργῆσαι, φυτουργῆσαι,
7.141	ἀμπελουργεῖν καὶ ἀμπελοστατεῖν, κηπουρεῖν, ἀλσοκομεῖν, 
7.141	ἐλαιοκομεῖν· καὶ βωλοκοπεῖν δὲ ἀριστοφάνης λέγει. τὰ δὲ 
7.141	ἐν μέρει τούτων προείρηται. καὶ ἔριθοι δὲ καὶ τρυγήτριαι καὶ 
7.142	καλαμητρίδες καὶ ποάστριαι καὶ φρυγανίστριαι εἶεν ἂν ἐκ τούτων, 
7.142	καὶ ποάζειν καὶ φρυγανίζειν. μηδικὴν δὲ πόαν ἔλεγον χόρτου τι 
7.142	εἶδος. ὁ δὲ χόρτος καὶ χιλὸς καὶ βοτάνη καὶ κράστις, ἀφ' οὗ καὶ 
7.142	τὸ ἀγγεῖον ὃ ἐπὶ τῆς φάτνης κατήρτων ἐπὶ τῷ χόρτῳ κραστήριον 
7.142	ὠνόμαζον. ‘στίχον δὲ δένδρων’ λέγει ξενοφῶν, καὶ  
7.142	ἐπεργασίαν τὸ τὴν ἀλλήλων ἐργάζεσθαι. ‘καλαμώμενον’
7.142	δὲ κρατῖνος εἴρηκεν. τῶν δὲ τοῖς κηπουροῖς 
7.143	ὑπηρετούντων ἐστὶ καὶ τὸ κηλώνειον· οὐ μόνον γὰρ ἡρόδοτος 
7.143	μνημονεύει, ἀλλὰ καὶ ἀριστοφάνης 
7.143	  ὥστ' ἀνακύπτων καὶ κατακύπτων τοῦ σχήματος εἵνεκα τοῦδε 
7.143	  κηλωνείου τοῖς κηπουροῖς. 
7.143	καὶ συκωροὶ δὲ οἱ τὰ σῦκα φυλάττοντες καλοῖντ' ἄν, καὶ τὸ ἔργον 
7.143	συκωρεῖν. καὶ ἐρινάζειν μὲν τὸ τὰ ἐρινὰ ἀφαιροῦντας εἰς θύλακα 
7.143	κατατίθεσθαι ἐρινὰ γὰρ τὰ τοῦ ἐρινεοῦ σῦκα συκάζειν δὲ τὸ 
7.144	τὰ τῆς συκῆς, καὶ θριάζειν τὸ φυλλολογεῖν τὴν συκῆν. τὰ δὲ 
7.144	ζῷα τὰ ἐν τοῖς σύκοις ψῆνες καὶ κνῖπες, ἀριστοφάνους εἰπόντος 
7.144	
7.144	    κνῖπες καὶ ψῆνες τὰς συκᾶς οὐ κατέδονται. 
7.144	τρασιὰ δὲ οὐ μόνον τὸ ἄθροισμα τῶν σύκων, ἀλλὰ καὶ τὸ ἐκ καλάμου 
7.144	πλέγμα, ἐφ' οὗ ψύχεται. 
7.144	  πολλῶν δὲ προειρημένων γεωργικῶν καὶ τάδε ῥητέον, ὅτι κεδρίδες
7.145	μὲν ὁ τῆς κέδρου καρπός, μεμαίκυλα δὲ ὁ τῆς κομάρου. καὶ 
7.145	μετόρχιον μὲν καλεῖται τὸ μεταξὺ τῶν πεφυτευμένων, ὧν ὁ στίχος 
7.145	ὄρχος ὀνομάζεται, σφῦρα δὲ τὸ μεταξὺ τῶν ἀρηρομένων ἀνέχον, 
7.145	καὶ ὑποσφυρίσασθαι οἱ ποιηταὶ τὸ ὑπαρόσαι λέγουσιν. ὁμοίως δὲ τῆς 
7.145	ἀμπέλου τὸ ἀπὸ γῆς ἕως τῆς ἐκφύσεως τῶν κλημάτων καλεῖται 
7.145	. τῶν δένδρων αἱ παραφύσεις, ἃς εἴποις ἂν καὶ ἀποβλαστήματα 
7.146	κατὰ πλάτωνα ἢ μᾶλλον παραβλαστήματα, αὐτομολίαι 
7.146	καλοῦνται, καὶ μολεύειν τὸ ταύτας κόπτειν, ὡς τὸ τὰ πρέμνα πρεμνίζειν·
7.146	ἐν γοῦν τῷ ἀττικῷ νόμῳ τῷ περὶ τῶν κοινωνικῶν γέγραπται 
7.146	‘μὴ ἀνθρακεύειν μηδὲ μολεύειν μηδὲ πρεμνίζειν.’ τὸ μέντοι δρέπεσθαι
7.146	τὸν τῆς ἐλαίας καρπὸν ἐλαιοῦν ἔλεγον, καὶ τοὺς τοῦτο  
7.146	ποιοῦντας ἐλαϊστῆρας, καὶ τὰς ῥάβδους αἷς καταράσσουσι τὸν καρπὸν 
7.146	ῥακτρίας. τὸ δὲ ἀνατρέφειν τὰ φυτὰ μοσχεύειν ἂν λέγοιτο. καὶ 
7.147	ξυστὰς μὲν καὶ στάσις ἡ ἀμπελόφυτος γῆ, εἰ μὴ κατὰ στοῖχον εἴη 
7.147	πεφυτευμένη, στοιχὰς δὲ ἡ κατὰ στοῖχον, ἡ δὲ ἄλλως δασεῖα δένδροις
7.147	οὐχ ἡμέροις ὁρκάνη. εἰ δέ τις καύσειε τὴν ὕλην, τὸ χωρίον 
7.147	διὰ τὸ ἔργον ῥωχμοὺς ἐρεῖς. ὡς δὲ ὁ τῆς ἀμπέλου κλάδος κλῆμα 
7.147	καὶ ὁ τῆς ἐλαίας θαλλός, οὕτω καὶ ὁ τοῦ φοίνικος σπάδιξ. ἐπεὶ 
7.147	δὲ τοῖς γεωργικοῖς προσέθεμεν καὶ τὰ μελιττουργικά, ἰστέον ὡς αἱ 
7.147	ὀπαὶ καὶ αἱ καταδύσεις τῶν μελιττῶν καλοῦνται κύτταροι, οἱ δὲ 
7.148	ἐν αὐτοῖς σκώληκες ἢ σχαδόνες ἢ νύμφαι, ἐπειδὰν ἤδη πτεροφυῶσιν.
7.148	οὓς δὲ σκαπτῆρας καλεῖ ξενοφῶν, οὗτοί εἰσιν οἱ σκαπανεῖς.
7.148	σκαφέας δ' αὐτοὺς ἄρχιππος καλεῖ 
7.148	  σκαφεῦσι κηπωροῖσι τοῖς τ' ὀνηλάταις, 
7.148	  καὶ ταῖς γυναιξὶ προσέτι ταῖς ποαστρίαις. 
7.148	τὴν δὲ σμινύην ἀριστοφάνης σμινύδιον καλεῖ. τῶν δὲ σκαπανέων
7.149	ἐργαλεῖόν ἐστιν ἡ σκαπάνη. καὶ τὸ μὲν καρποῦσθαι 
7.149	κάρπωσιν λέγει ξενοφῶν, ἣν οἱ νῦν καρπείαν, αὐτὸ 
7.149	δὲ τὸ καρποῦσθαι καὶ καρπίσασθαι ὑπερείδης ἐν τῷ πρὸς λυσίδημον.
7.149	καὶ τὸ ῥῆμα καρπεύειν· λέγει γοῦν ἐν τῷ 
7.149	πρὸς θασίους ‘εὐθὺς δὲ καρπεύειν ἀγαθὴν καὶ πλείστην χώραν.’ 
7.149	τὰ δὲ καρπεῖα ἐν τῷ γηρυτάδῃ ἀριστοφάνης εἰπὼν τὸ 
7.150	εὐκαρπεῖν ἐν ταγηνισταῖς καρπεύειν λέγει. τὸ μέντοι ῥιζοῦσθαι
7.150	τὸν σῖτον συγκαρκινοῦσθαι ἔλεγον, ὅθεν καὶ φερεκράτης ἐν 
7.150	τοῖς αὐτομόλοις ἔφη ‘ἵνα τὰ λῇα συγκαρκινωθῇ.’ 
7.150	τὸ δὲ ἀμῆσαι καὶ θερίσαι· καὶ τὸ πρᾶγμα οὐ μόνον θέρος ἀλλὰ καὶ 
7.150	θερισμὸν αἰσχίνης εἴρηκεν ὁ σωκρατικός, ἀριστοφάνης
7.150	δὲ καὶ γυναῖκα θερίστριαν καὶ φρυγανίστριαν  .
7.150	τὸ μέντοι τῆς πραμνίας ἀμπέλου κλῆμα πράμνημα καλεῖται.
7.151	καὶ τὸ μὲν ξύλον ἐν ᾧ τοὔλαιον πιέζεται ὄρος, τὸ δὲ 
7.151	σχοινίον ᾧ τὰ ξύλα καταδεῖται τοπεῖον. ὁ δὲ κρατὴρ εἰς ὃν ἀπορρεῖ 
7.151	τοῦ ἐλαίου τὸ πιεζόμενον τριπτήρ, ἐν ᾧ δὲ τὰς σταφυλὰς βάλλουσιν
7.151	οἱ τρυγῶντες σταφυλοβολεῖον· ὁμοίως δὲ ᾧ ἐμπατοῦνται ληνός. 
7.151	τὰ δὲ ὀνόματα ταῦτ' ἐστὶν ἐν τῷ ἰσαίου πρὸς διοκλέα ὕβρεως .
7.151	ὁ μέντοι τὰς μάνδρας καθαίρων, εἴτε ἀνὴρ οὗτος 
7.151	εἴη εἴτε γυνή, σηκοκόρος λέγεται. τὸ δ' ἐκ τῶν στεμφύλων πιεσθέντων
7.151	ἀπορρεῦσαν τρυγηφάνιον. ἐπίμορτος δὲ γῆ παρὰ σόλωνι ἡ ἐπὶ 
7.151	μέρει γεωργουμένη, καὶ μορτὴ τὸ μέρος τὸ ἀπὸ τῶν γεωργῶν· 
7.152	τὸ δ' ἐπὶ τετάρτῳ μέρει νέμεσθαι τετραχίζειν. οἱ δὲ καλούμενοι 
7.152	νῦν τῶν ἀμπέλων ἐπίτραγοι θυμάλωπες ἐλέγοντο. καὶ ὁ μὲν πρὸ 
7.152	ὥρας πεπαινόμενος καρπὸς πρῷμος ἐν λημνίαις ἀριστοφάνους ·
7.152	καὶ πρῷα δὲ κάρπια ὁ αὐτὸς εἴρηκεν. 
7.152	σῦκα δὲ τῶν διφόρων ἐν κραπαταλοῖς φερεκράτης. 
7.152	τὰ δὲ φυτευτήρια τῶν συκῶν συκίδας ἀριστοφάνης ἐν ταῖς λημνίαις.
7.152	
7.153	  ποιητικαὶ δὲ τέχναι καὶ αἵδε. αὐλοποιός, γλωττοποιός, αὐλοτρύπης,
7.153	αὐλοποιία γλωττοποιία, γλωττοποιητικῶς αὐλοποιητικῶς 
7.153	αὐλοτρυπητικῶς. καὶ τὸ μὲν ἀγγεῖον τὸ τὰς γλώττας ἔχον γλωττοκομεῖον,
7.153	ἡ δὲ τῶν αὐλῶν θήκη συβήνη. πάλιν δ' αὖ λυροποιός 
7.153	λυροποιία, λυροποιητική λυροποιητικός λυροποιητικῶς· ἀριστοφάνης
7.154	δ' ἐν δαιταλεῦσι καὶ λυρωνίαν που λέγει. πληκτροποιός
7.154	πληκτροποιία, πληκτροποιική πληκτροποιικός πληκτροποιικῶς. 
7.154	χορδοποιός χορδοποιία, χορδοποιικός, χορδοποιικῶς, καὶ ἀπ' αὐτῶν  
7.154	χορδοπώλης, ὡς κριτίας λέγει. νευρορράφος 
7.154	νευρορραφικός, καὶ ἀπ' αὐτοῦ νευροστάται. ὁπλοποιός ὁπλοποιία, 
7.154	καὶ ἀπ' αὐτοῦ ὅπλα, ὅπλισις, ὁπλίτης, ὁπλίζεσθαι, ἐξοπλισία, ὁπλομαχία,
7.155	ὁπλοφόρος, ὁπλοθήκη, ὁ ἐπὶ τῶν ὅπλων στρατηγός.
7.155	ἀσπιδοπηγός ἀσπιδοπήγιον· λυσίᾳ δὲ καὶ λόγος ὑπὲρ τοῦ 
7.155	ἀσπιδοποιοῦ· καὶ ἀπ' αὐτοῦ ἀσπίς, ἀσπιδηφόρος, ὑπασπιστής συνασπιστής,
7.155	ὑπ' ἀσπίδα, συνασπίζειν προασπίζειν ὑπερασπίζειν, μικράσπιδα.
7.155	κρανοποιός κρανοποιία, κρανουργός κρανουργία, κράνος. 
7.155	θωρακοποιία θωρακοποιός, θώραξ, θωρακοφόρος, τεθωρακισμένος, 
7.156	ἡμιθωράκια. μαχαιροποιός, μαχαιροπωλεῖον μαχαιροπώλης, μάχαιρα, 
7.156	μαχαιροφόροι, μαχαιρίδες. τοξοποιός τοξοποιία, τόξον, τοξότης, τοξοφόρος,
7.156	τόξαρχος, ἱπποτοξότης, τοξεῦσαι ἐκτοξεῦσαι, τοξεύματα. 
7.156	βελοποιός βελοποιία, βέλος, βλῆμα, βάλλει. δορυξοῦς, δόρυ ὁλοσίδηρον
7.156	καλεῖται δὲ γαισός, καὶ ἔστι λιβυκόν δορυφόρος δορυφορία,
7.157	δουροδόκη, δορυάλωτος, δορύληπτος. ἀριστοφάνης δ' ἐν 
7.157	σκηνὰς καταλαμβανούσαις ἔφη 
7.157	  καὶ τῶν πλατυλόγχων διβολίαν ἀκοντίων. 
7.157	καὶ λοφοπωλεῖν δὲ ὁ αὐτὸς εἴρηκεν, καὶ σάγμα τὸ ἔλυτρον 
7.157	τὸ τῆς ἀσπίδος, σαγὴν δὲ τὴν πανοπλίαν. ἡ δὲ 
7.157	τοῦ κράνους θήκη λοφεῖον καλεῖται, ὡς ἡ τοῦ ξίφους ἀκμὴ κνώδων.
7.157	ὁ δ' ἐν τῷ τόξῳ δεσμὸς ποδάκνη, ὥσπερ ὁ κρίκος ὁ πρὸς 
7.158	τῇ ἐπιδορατίδι πόρκης. μέσωρα δὲ ὅπλα τὰ καὶ τοῖς παισὶν ἁρμόσαι
7.158	δυνάμενα. εἴρηται δὲ καὶ ξιφομάχαιρα ἡ μεγάλη μάχαιρα ἐν 
7.158	θεοπόμπου καπήλισιν 
7.158	  ἐλεφαντοκώπους ξιφομαχαίρας καὶ δόρη·  
7.158	ἔνιοι γὰρ οὕτως εἰρῆσθαι τὰ δόρατα φασίν. βέλους δ' αἱ ἀκίδες 
7.158	ὄγκοι καὶ πώγωνες καλοῦνται. στεφάνη δὲ εἶδος ἂν εἴη περικεφαλαίας,
7.158	ὥσπερ καὶ κέρως. τὰ δὲ πολλὰ τούτων ἐν τοῖς περὶ τῶν 
7.158	στρατιωτικῶν, ἐν οἷς καὶ τὰ συνώνυμα τούτων καὶ τὰ μέρη τῶν ὅπλων 
7.158	ὑποδεδηλώκαμεν, ἤδη προείρηται. 
7.159	  ἴωμεν δὴ πάλιν ἐπὶ τὰς εἰρηνικωτέρας τῶν τεχνῶν. ἐξωμιδοποιός
7.159	ἐξωμιδοποιία ἐξωμίς χλαμυδουργία χλαμυδοποιία χλαμυδουργός.
7.159	χλανιδοποιία χλανιδουργία χλανιδουργός, χλανίδες 
7.159	χλανίσκια, χλανιδοποιός κλινοποιική κλινοποιός κλινοποιικός, 
7.159	κλινοπήγιον, κλίνη κλινίδιον κλιντήριον, κλινήρης κλινοπετής, κατακλιθῆναι·
7.159	κλίνην δὲ παράπυξον κρατῖνος εἶπεν ἐν διονυσαλεξάνδρῳ .
7.159	καὶ κιβωτὸς καὶ κιβωτοποιός, ὡς δείναρχος ,
7.159	κιβωτός κιβώτιον, τάχα δ' ἂν καὶ ῥίσκος, κίστη, 
7.160	κοίτη κοιτών κοιτίς. ὁ δ' αὐτὸς δείναρχος καὶ βυρσοποιὸν 
7.160	εἴρηκε καὶ κωθωνοποιόν. σοροποιός, σοροπηγός σοροπήγιον, σορός· 
7.160	καλοῖτο δ' ἂν αὕτη καὶ πύελος καὶ κιβωτὸς καὶ ληνός. σχοινιοσυμβολεύς,
7.160	σχοινιοστρόφος καὶ ἱμονιοστρόφος, σχοινίον, σχοῖνος ὁλόσχοινος,
7.160	παρασχοίνισμα· τὸ δὲ σχοινίον καὶ κάλως καὶ καλῴδιον. 
7.161	κοσκινοποιός, κόσκινον, ἱστιορράφος, ἱστίον, πλησίστιος. κεραμεύς, 
7.161	κεράμιον, κεραμεία ἡ τέχνη καὶ κεραμευτική, κέραμος. καὶ κεραμίδες, 
7.161	οὐ μόνον κέραμος, αἱ ἐπὶ τοῦ τέγους· θουκυδίδης δὲ ἄμφω 
7.161	λέγει. κεραμεύειν. κεράμιον οἰνηρὸν ἡρόδοτος καὶ κρατῖνος ,
7.161	ἀριστοφάνης δὲ καὶ ὀξηρόν. κεραμοπῶλαι,
7.161	κεραμοπωλεῖον, κεραμοπωλία ὡς δείναρχος· 
7.161	καὶ τὸ ῥῆμα κεραμοπωλεῖν ἄλεξις. καὶ κεραμὶς 
7.161	γῆ ἡ κεραμῖτις καὶ κεραμική. κέραμος δὲ πᾶσα ἡ τῶν κεραμεικῶν 
7.162	ἀγγείων ὕλη. καὶ αὐτὸ δὲ τὸ τέγος οὐ μόνον οἱ νῦν κέραμον ὀνομάζουσιν,
7.162	ἀλλὰ καὶ ἀριστοφάνης ἂν ἐοίκοι καλεῖν, εἰπὼν ἐν κωκάλῳ
7.162	
7.162	      κοφίνους δὲ λίθων ἐκέλευες 
7.162	    ἡμᾶς ἐπὶ τὸν κέραμον.  
7.162	ἀγγεῖα κεράμεα καὶ γήινα, καὶ τὰ εἴδη κεράμια, πίθοι πιθάκναι, 
7.162	ἀμφορεῖς, βίκοι, κώθωνες, σταμνία στάμνοι σταμνίσκοι, ὅθεν εἴρηται 
7.162	ἐν τῇ μέσῃ κωμῳδίᾳ κατασταμνίζειν τὸν 
7.162	οἶνον τὸ κατερᾶν. λεπρᾶν δὲ κεράμιον ὀξηρόν, ἀντὶ τοῦ μυδᾶν, 
7.162	ἀριστοφάνης λέγει. πίνακες κεράμεοι, τρύβλια, χύτραι· 
7.163	χύτρας δὲ καὶ τὰ χυτροπωλεῖα ἐκάλουν, ὡς χύτρια τὰ τῶν χυτρῶν 
7.163	ὄστρακα. πλίνθοι, πλινθουργός, πλινθουλκός πλινθουλκεῖν, πλινθεύειν,
7.163	πλινθοφορεῖν· πλινθευταὶ δ' ἦσαν οἱ τὰς πλίνθους πλάττοντες.
7.163	χυτροπλάθος, κοροπλάθος· τῶν δὲ κοροπλάθων ἴδιον τὸ 
7.163	τὰ χολοβάφινα βάπτειν, τὰ χρυσοειδῆ. ἰπνοπλάθοι. παροιμία ἐν 
7.163	πίθῳ τὴν κεραμείαν μανθάνειν. ἀπὸ δὲ τῶν πίθων ὁ πιθών, φερεκράτους
7.163	εἰπόντος ἐν πετάλῃ ‘κἀκ πιθῶνος εἴρυσεν 
7.164	ἄκρατον.’ καὶ μέντοι καὶ εὔπολις ἐν τοῖς δήμοις ἔφη 
7.164	    ἐνταῦθα τοίνυν ἦν ἐκείνοισιν πιθών. 
7.164	πυριρραγὴς δὲ κρατίνου εἰπόντος ἐν ὥραις ἐφαρμοστέον
7.164	τοὔνομα τῇ κεραμευτικῇ, ἐπεὶ καὶ ἀριστοφάνης ἐν τοῖς 
7.164	ἀχαρνεῦσιν εἴρηκε 
7.164	    ψοφεῖ λάλον τι καὶ πυριρραγές. 
7.164	περὶ ὃ δὲ οἱ τοὺς πηλίνους πλάττοντες τὸν πηλὸν περιθέντες πλάττουσι,
7.164	τοῦτο τὸ ξυλήφιον κάναβος καλεῖται, ἀναχύρωτον δὲ τὸν 
7.164	πηλὸν ἀριστοφάνης ἐν ἀναγύρῳ λέγει. πλάσται, πλάττειν 
7.165	διαπλάττειν, πλαστική. καὶ κηροπλάσται κηροπλαστική, κηρὸν 
7.165	τήκειν, ἀλεαίνειν, χεῖν, λύειν, ἀνιέναι, ὀργάζειν, μαλάττειν. λέγεται 
7.165	δὲ καὶ πηλὸν ὀργάζειν. 
7.165	  κουρεύς, κουρίς, κείρειν ἀποκείρειν, ἀπονυχίζειν. κεροπλάστης. 
7.165	κομμωτής κομμώτρια, κομμωτική, κομμοῦν καὶ πέπτειν, ὅθεν καὶ 
7.165	ὅμηρος  
7.165	        ἰδὲ χαίτας 
7.165	      πεξαμένη χερσὶ πλοκάμους ἔπλεξε φαεινούς. 
7.165	  πιττοκόπος πιττοκοπική, πιττοῦν πιττοῦσθαι, πιττοκοπεῖν, 
7.165	πιττοκοπεῖσθαι, παρατίλτρια, παρατίλλεσθαι παραλέγεσθαι. 
7.166	  βαλανεύς βαλανεύτρια βαλανεῖα βαλανευτική βαλανεύειν βαλανεῖον.
7.166	μέρος δὲ βαλανείου ἐσχάρα καὶ ἀλειπτήριον· φησὶ γοῦν 
7.166	ἄλεξις ἐν καυνίοις 
7.166	      ἐν τῷ βαλανείῳ μήτε πῦρ ταῖς ἐσχάραις 
7.166	      ἐνὸν καὶ κεκλεισμένον τε τἀλειπτήριον. 
7.166	καὶ τὰ τῶν βαλανείων ἀγγεῖα ἀρύβαλλος ἀρύταινα· ἄμφω δ' ἀριστοφάνης
7.166	λέγει. ὁ δ' αὐτὸς καὶ κάμινον 
7.166	βαλανείου φησίν. εἰκότως δ' ἂν βαλανείῳ προσάγοιτο καὶ τὸ ἐν 
7.166	ταῖς λημνίαις ὑπ' αὐτοῦ εἰρημένον 
7.166	      ἀλλ' ἀρτίως κατέλιπον αὐτὴν σμωμένην 
7.166	      ἐν τῇ πυέλῳ. 
7.167	τάχα δ' ἂν καὶ τὸ κτενίζεσθαι ἐν τῷ λουτρῷ. προσήκοι δ' 
7.167	ἂν βαλανείῳ λουτρὸν καὶ λοῦσθαι, καὶ λουτρῶνες ὡς ξενοφῶν .
7.167	καὶ τὸ ὕδωρ τοῦ λουτροῦ λούτριον, ὡς ἀριστοφάνης
7.167	ἐν ἥρωσιν 
7.167	    μήτ' ἀπόνιπτρον θύραζ' ἐκχεῖτε μὴ δὲ λούτριον. 
7.167	ἡ δὲ νέα κωμῳδία καὶ λουτῆρας λέγει. αἰσχύλος δ' ἂν ἐοίκοι τὰ 
7.167	βαλανεῖα λουτήρια λέγειν· 
7.167	      λοῦταί γε μὲν δὴ λουτρὸν οὐ τὸ δεύτερον, 
7.167	      ἀλλ' ἐκ μεγίστων εὐμαρῶς λουτηρίων. 
7.167	ἀναξίλας δὲ οὕτως ὀνομάζει τοὺς νῦν λουτῆρας, ἐν λουτροποιῷ 
7.167	λέγων 
7.167	      ἐν τοῖς βαλανείοις οὐ τίθεται λουτήρια  
7.168	τῶν δὲ ἔτι νεωτέρων τις εὔπολις καὶ τὴν πύελον τὴν ἐν τῷ βαλανείῳ
7.168	μάκτραν ὠνόμασεν, ὡς οἱ νῦν· λέγει γοῦν ἐν διαιτῶντι 
7.168	
7.168	          εἰς βαλανεῖον 
7.168	    εἰσελθὼν μὴ ζηλοτυπήσῃς τὸν συνεμβαίνοντά σοι 
7.168	    εἰς τὴν μάκτραν. 
7.168	τῷ δὲ λοῦσθαι καὶ τὸ ψυχρολουτεῖν ἂν προσήκοι, εἰρημένου τοῦ 
7.168	‘ἐψυχρολουτήσαμεν’ ἐν δαιταλεῦσιν ἀριστοφάνους. καὶ 
7.168	παραλοῦται δ' ὁ αὐτὸς ἐν ταγηνισταῖς. ἀλουσίαν δὲ 
7.168	εὔπολις ἐν ταξιάρχοις· 
7.168	        ἀντὶ ποικίλου 
7.168	      πιναρὸν ἔχοντ' ἀλουσίᾳ κάρα τε καὶ 
7.168	      τρίβωνα. 
7.168	βαλανείῳ δ' ἂν καὶ ἡ πυρία ἕποιτο· εἴρηκε δ' ἡρόδοτος 
7.168	‘πυρία ἑλληνική,’ φίλιστος δὲ ‘λουτρὰ καὶ πυριάματα.’
7.168	
7.169	  βαφή, χρῶσις κατάχρωσις, βάπτων καταβάπτων, χρωννύς 
7.169	καταχρωννύς, καλχαίνων· ἴδιον γὰρ ἐπὶ τῶν χρωννύντων τοὔνομα.
7.169	εὔπολις δὲ καὶ βάπτριαν εἴρηκεν, καὶ ἀντιφῶν
7.169	βάψιν χαλκοῦ καὶ σιδήρου. λέγεται δὲ καὶ φαρμάττειν
7.169	τὰ ἔρια, καὶ μηλοῦν, καὶ καταμηλοῦν τὸ τῷ κυκήθρῳ καταδύειν.
7.169	καὶ τὰ χρώματα καὶ βάμματα καὶ ἄνθη καὶ φάρμακα, καὶ τὸ 
7.169	ἐργαστήριον ἵνα τοῦτο γίνεται φαρμακών, ὁ δὲ καταβάπτων πορφυροβάφος.
7.170	εἴποις δ' ἂν καὶ δολοῦν τὰ ἔρια. ἀντιφάνης δὲ ἐν βυζαντίῳ
7.170	κατὰ τὴν νῦν χρῆσιν εἴρηκε ‘πορφύρας 
7.170	ὀκτὼ κύκλοι.’ προείρηται δὲ περὶ δευσοποιοῦ βαφῆς. 
7.170	  τραπεζίτης τραπεζιτεύω, τράπεζα. ἀργυραμοιβός ἀργυραμοιβική,
7.170	ἀργυρογνώμων, δοκιμαστής, κολλυβιστής, ὡς λυσίας ἐν τῷ 
7.170	περὶ χρυσοῦ τρίποδος. καὶ ὁ νῦν κόλλυβος ἀλλαγή, 
7.170	καὶ τὸ καταλλάττειν τὸ νόμισμα, καὶ τὰ κέρματα δὲ καὶ τὸ 
7.170	κερματίζειν τὸ νόμισμα εἴρηται· ἀριστοφάνης μὲν 
7.170	      οὐδ' ἀργύριον ἔστιν κεκερματισμένον.  
7.170	κέρματα δὲ πολλῶν πληθυντικῶς εἰρηκότων, κέρμα ἑνικῶς ἄμφις 
7.170	εἴρηκεν ἐν ἀμπελουργῷ καὶ ἀντιφάνης ἐν κύκλωπι.
7.170	νομισματοπώλης καὶ νομισματοπωλικὴ 
7.170	κατὰ πλάτωνα. 
7.171	  πιλοποιός πιλοποιικός, πιλοποιία πιλευτική, πιλητικός 
7.171	πῖλος πίλινος, πίλημα. ‘πιλητὰ ἔσεσθαι κτήματα σώμασιν’ ἐν 
7.171	τιμαίῳ πλάτων. πιλῆσαι συμπιλῆσαι, συμπίλησις, πιλίον 
7.171	πιλίδιον. οὐ μόνον δὲ ὁ ἐπὶ τῆς κεφαλῆς ἐπιτιθέμενος πῖλος ἐκαλεῖτο, 
7.171	ἀλλὰ καὶ ὁ περὶ τοῖς ποσίν, ὡς δηλοῖ κρατῖνος ἐν μαλθακοῖς 
7.171	λέγων 
7.171	    λευκοὺς ὑπὸ ποσὶν ἔχων πίλους. 
7.172	ὁ δὲ πλάτων ἐν συμποσίῳ καὶ ἀρνακίδας τοῖς πίλοις προστίθησιν·
7.172	‘ἐνειλιγμένων τοὺς πόδας εἰς πίλους τε καὶ ἀρνακίδας.’ 
7.172	  πλοκεύς, πλέκων συμπλέκων, πλεκτική πλεκτικός πλεκτικῶς, 
7.172	πλέγμα, πλοκή συμπλοκή περιπλοκή. περιπλέκει διαπλέκει ἀντιδιαπλέκει.
7.172	πλόκιον, πλόκανον, περιπεπλεγμένον. χήλινον δὲ 
7.172	ἄγγος, ἔχον πυθμένας †ἀγγεοσελίνων, ὅταν εἴπῃ ἀνακρέων, 
7.173	τὸ ἐκ σχοινίων πλέγμα δηλοῖ. καὶ ῥῖπας δὲ πλέκειν ἔστιν εἰπεῖν· 
7.173	ἕτερον γὰρ ἡ ῥιπίς. ἀλλὰ καὶ σπυρίδας πλέκειν καὶ φορμίδας καὶ 
7.173	φορμίσκια καὶ φορμίσκους καὶ ταλάρους καὶ καλαθίσκους καὶ ταρσούς,
7.173	ἔστι δὲ καλάμινον πλέγμα, ἐφ' οὗ τοὺς ὑγροὺς ἐξήραινον 
7.173	τυρούς. τὸ δ' ἐπὶ τῇ ψύξει τῶν σύκων πλέγμα τρασιά. εἴποις δ' 
7.174	ἂν πλέκειν κοφίνους, σωράκους, ἀρρίχους, φερνία, λάρκους, φορμούς, 
7.174	σπυρίδας σπυρίδια σπυρίχνια, ταρπούς τάρπας, συρίσκους. 
7.174	θολία δ' ἐκαλεῖτο πλέγμα τι θολοειδές, ᾧ ἀντὶ σκιαδίου ἐχρῶντο αἱ 
7.174	γυναῖκες. καὶ τὸ σκιάδιον δ' ἐστὶν ἐν χρήσει, καὶ σκιαδοφόροι 
7.174	καὶ ἐσκιαδοφόρει, καὶ σκιάς, ὑφ' ᾗ ὁ διόνυσος κάθηται, καὶ σκίρα 
7.175	ἑορτή. πλόκαμος πλοκαμίς, πλεκτάνη. καὶ πυτίνας πλέκειν καὶ ταλάρους
7.175	καὶ τυροκομεῖα· οὕτω δ' ἂν καλοίης τὸν τάλαρον ᾧ ὁ χλωρὸς  
7.175	τυρὸς ἐμπήγνυται, ὥσπερ τὸ ξύλον τὸ ἑκατέρωθεν φέρον τουτὶ τὸ 
7.175	πλέγμα τυροφορεῖον. τὸ δὲ τἆλλα σκεύη φέρον οὐ μόνον σκευοφόριον
7.175	ἀλλὰ καὶ ἀναφόρον εὕροις ἂν ἐν βατράχοις ἀριστοφάνους
7.175	εἰρημένον καὶ φορμὸν δὲ σχοίνινον ἀριστοφάνης
7.176	λέγει. οἰσυοπλόκος δὲ ὁ τὰς οἰσύας πλέκων· οἰσύαι δὲ αἱ 
7.176	λύγοι, καὶ οἰσύινα σκεύη καὶ οἰσύιναι ἀσπίδες. τὸν δὲ οἰσυοπλόκον 
7.176	οἰσυουργὸν καλεῖ εὔπολις. κάνναι δὲ τὸ ἐκ καννάβων 
7.176	πλέγμα· ῥῖπές τινές εἰσιν ἐν ἀριστοφάνους σφηξίν 
7.176	      οὐ μή ποτέ σου περὶ τὰς κάννας οὐρήσω. 
7.176	καὶ τὸ κανοῦν δὲ πλέγμα τι, καὶ τὸ κανίσκιον· ἐν γὰρ τῷ γηρυτάδῃ 
7.176	φησὶν ἀριστοφάνης ‘πλεκτῷ κανισκίῳ.’ καὶ γυργάθους δὲ 
7.176	πλέκειν ἔλεγον· ὁ δὲ γύργαθος ὠνόμασται ἐν τοῖς ἀριστοφάνους 
7.176	δαιταλεῦσιν. 
7.177	  μυρεψός· κριτίας γὰρ οὕτως ὠνόμασεν. 
7.177	μυροποιός· οὕτω δὲ ἀνακρέων. μυροπώλης· μυροπωλεῖν 
7.177	δὲ ἀριστοφάνης ἔφη. μυροπώλιον, μύρου ἀλάβαστρον, 
7.177	μυρίδα μυρηρὰ λήκυθος, ἀλαβαστροθῆκαι· καὶ τὸν τὰς ἀλαβάστρους
7.177	φέροντα αἰσχύλος εἴρηκεν ἀλαβαστροφόρον. μύρῳ 
7.177	χρίσασθαι, μύρου ὄζειν, μυρίσματα μυρίσαι, μυρώσασθαι μυρώματα, 
7.177	μυραλοιφεῖν μυραλοιφοῦσαι μυραλοιφία. σπαθίδα δὲ τὴν καθιεμένην 
7.177	εἰς τὸ μύρον ἀριστοφάνης εἴρηκεν ἐν δαιταλεῦσιν. 
7.178	  λυχνοποιός λυχνοπώλης, λύχνος λυχνοῦχος, λύχνιον ἐλλύχνιον,
7.178	λυχνοκαυτεῖν, λυχνοκαΐα παρ' ἡροδότῳ. καὶ τὸ 
7.178	κατασβέσαι τὸν λύχνον, ὅπερ οἱ νῦν, κοιμῆσαι καὶ κατακοιμίσαι 
7.178	φρύνιχος εἴρηκεν ἐν μονοτρόπῳ· 
7.178	      ἔπειτ' ἐπειδὰν τὸν λύχνον κατακοιμίσῃ. 
7.178	εὐριπίδης δ' ἐν ἰνοῖ 
7.178	    κοίλοις ἐν ἄντροις ἄλυχνος, ὥστε θήρ, μόνος.  
7.179	  στλεγγιδοποιός, στλεγγίς, ἀποστλεγγίσασθαι, ἀπεστλεγγισμένος.
7.179	ἔστι δὲ καὶ ἕτερόν τι στλεγγίς, δέρμα κεχρυσωμένον, ὃ 
7.179	περὶ τῇ κεφαλῇ φοροῦσιν. δακτυλιογλύφος· δακτυλιουργὸν 
7.179	αὐτὸν εἴρηκε φερεκράτης. τὸ δὲ γλύφειν κρατῖνος,
7.179	καὶ τὸ γλύμμα εὔπολις. δακτύλιος δακτυλίδιον·
7.179	καὶ τοῦ δακτυλίου τὸ μέν τι ὁ κύκλος, τὸ δέ, ἵνα ὁ λίθος 
7.179	ἐναρμόζεται, πύελός τε καὶ πυελίς, ὡς ἔφη λυσίας. 
7.179	τὸν δὲ περιφερῆ καὶ ἄλιθον δακτύλιον ἄπειρον καλοῦσιν. δικτυοπλόκος
7.179	δικτυεύς, δίκτυον δικτύδια. κεκρυφαλοπλόκος, ὡς 
7.179	κριτίας ἔφη, κεκρύφαλος κεκρυφάλιον. καρδοπογλύφος,
7.179	ὡς κράτης εἴρηκεν ἐν γείτοσιν· μένανδρος
7.179	δὲ τὴν κάρδοπον καὶ ληνὸν κέκληκεν. φαρμακοτρίβας
7.180	δὲ εἶπε δημοσθένης. ὀρχηστοδιδάσκαλος, ὀρχηστής
7.180	ὀρχηστρίς, ὄρχησις, ὀρχήματα ὑπορχήματα. μυλωθρός, μύλων
7.180	μύλη, ἐπιμύλιος ᾠδή, καὶ προμυλαία θεὸς καὶ εὔνοστος. καὶ 
7.180	ζῷον τὸ ἔνδον τρεφόμενον μυλακρὶς καὶ μυλαβρίς· οἱ δὲ μυλακρίδα 
7.180	τὴν ἀλοῦσαν γυναῖκα ἔλεγον. στρέφειν τὴν μύλην, περιάγειν περιφέρειν
7.180	περιελαύνειν, ἀλεῖν τοὺς πυροὺς ἐπιτρίβειν, λεαίνειν, ἐρείκειν
7.181	κατερείκειν· ἀριστοφάνης γὰρ ἐν μὲν τῷ ἀμφιάρεῳ 
7.181	φησὶν 
7.181	    ἔπειτ' ἔρειξεν ὡς ἐπιβαλοῦς' ὁμοῦ πίσοις, 
7.181	ἐν δὲ τοῖς σφηξὶ ‘θυμοὺς κατερεῖξαι.’ ἐκ δὲ τούτων ἂν εἴη 
7.181	καὶ κοδομὴ καὶ κοδομεύειν καὶ κοδομεῖον, καὶ φρύττειν καὶ 
7.181	φρύγειν καὶ φρύγετρον καὶ φρύξαι καὶ φρυγεῦσαι. ἀγγεῖον δὲ ᾧ 
7.181	ἐνέφρυγον ὁ φρυγεύς· θεόπομπος γοῦν ἐν σειρῆσι 
7.181	‘φρυγεύς’ φησι ‘θυΐα λήκυθος.’ ὁ δὲ φρυγεὺς καὶ σείσων καλεῖται· 
7.181	ὀνομαστέον δὲ καὶ τὸν ἄνδρα τὸν φρύττοντα φρυγέα. σπαρτοπλόκος
7.181	σπαρτοπώλης, σπάρτη σπάρτος. σπαρτίνη ἡ μήρινθος.  
7.182	θρονοποιός, διφροποιός, θρόνος δίφρος, ἕδρα, θᾶκος, θρῆνυς θρανίον,
7.182	σκολύθριον. ληκυθοποιός ληκυθοπώλης, λήκυθος ληκύθιον,
7.182	ληκυθίζειν. 
7.182	  ἐν μέντοι τοῖς ἄλλοις τεχνίταις ὁ πλάτων ἐν τῷ δευτέρῳ τῆς 
7.182	πολιτείας καὶ τοὺς ἐργολάβους καταλέγει· ‘ῥαψῳδοί, 
7.182	χορευταί, ὑποκριταί, ἐργολάβοι.’ νῦν μὲν οὖν τοὺς περὶ τὴν σκηνὴν 
7.182	λέγει. ἐργολάβους δὲ καὶ πάντας τοὺς ἐργολαβοῦντας τι ἔργον 
7.182	ἔστιν εἰπεῖν, ὡς τοὺς ἐναντίους, τοὺς ἐκδιδόντας, ἐργοδότας εἴρηκε 
7.182	ξενοφῶν. τοὺς δὲ ἐργολάβους καὶ ἐργολήπτας 
7.182	τηλεκλείδης ὁ κωμικός. οἱ μέντοι ῥήτορες τὸ 
7.183	ἐργολαβεῖν ἐπὶ τοῦ ἐπηρεάζειν λέγουσιν. τοὺς δὲ ἐφεστηκότας τῇ 
7.183	τῶν ἔργων ἐπιμελείᾳ οἱ μὲν ἀττικοὶ ἐπιστάτας ἔργων λέγουσιν, 
7.183	ἐπίχαρμος δὲ καὶ ἐργεπιστάτας. 
7.183	  κολλέψης κολλοπώλης, κόλλα κολλᾶν. κρηπιδουργὸς ὡς 
7.183	δείναρχος, κρηπῖδες. ὀρεοκόμος ὀρεοκομεῖν, 
7.183	ὀρεῖς, ὀρικὸν ζεῦγος. ἡνίοχος, ἡνία, ἡνιοχεῖν ἡνιόχησις ἡνιοχούμενοι.
7.183	
7.184	  νομή νομεῖς, νέμειν κατανέμειν ἐπινέμειν. μηλόβοτος γῆ, 
7.184	εὔβοτος καὶ εὔνομος καὶ εὔχιλος, καὶ εὔχορτα πεδία, ὡς οἱ ποιηταί. 
7.184	ποάστριον δὲ τὸ νῦν χορτοκόπιον. ἐπινομίαν δὲ ξενοφῶν
7.184	ἔφη τὸ ἐν τῇ ἀλλήλων ἐξεῖναι νέμειν. προβατεῖς προβατευταί,
7.184	προβατεία προβατευτική, πρόβατα, προβατοκάπηλος. καὶ αἱ 
7.184	προβάτων ἡλικίαι· τὸν μὲν ἀπὸ γονῆς εἴποις ἂν μοσχίον, τὸν δ' 
7.184	ἔτειον ἄρνα, εἶτα ἀμνόν, εἶτα ἀρνειόν, ὃς καὶ ἀρὴν παρὰ τοῖς 
7.185	ποιηταῖς καλεῖται, εἶτα λιπογνώμονα. ποιμένες αἰπόλοι,
7.185	ποίμνια αἰπόλια, ποιμαίνειν αἰπολεῖν, ποιμνῖται κύνες, αἰπολικοὶ
7.185	κύνες. ἱπποφορβοί ἱπποφορβία, καὶ ὡς σοφοκλῆς ἱπποβουκόλοι
7.185	ἱπποφορβεῖς βοηλάται ἐλάται βουφορβοί, βουκάπηλοι,
7.185	ζευγηλάται. σοφοκλῆς δ' ἔφη ‘ποππύζεται ζευγηλατρίς.’
7.185	ἀστραβηλάται, καὶ παρὰ τοῖς δωριεῦσιν ὀνοκίνδιοι καὶ 
7.186	κιλλακτῆρες. ὄνος, ἡμίονος, ἀστράβη, νωτεῖς ἡμίονοι καὶ ζύγιοι· καὶ 
7.186	ἀγὼν δέ τις ἡμιόνων ἤγετο πάλαι ἐν ὀλυμπίᾳ, καὶ τὸ μὲν τῶν 
7.186	νωτέων ἡμιόνων ἀγώνισμα ἐκαλεῖτο κάλπη, τὸ δὲ τῶν ζυγίων ἀπήνη. 
7.186	τὸ δὲ τὸν ὄνον σάξαι στρωματίσαι ἔλεγον, ἐπισάξαι δὲ ἡρόδοτος·
7.186	ξενοφῶν δὲ καὶ ἐφ' ἵππων τὸ 
7.186	ἐπισάξαι. τὸ δὲ τοῦ ἀστραβηλάτου ῥῆμα ἀστραβεύειν πλάτων εἴρηκεν
7.186	ἐν ἑορταῖς. τὸ μέντοι τοῖς ἀπηγορευκόσι 
7.186	τῶν ἵππων ἐπιβαλλόμενον σημεῖον τρυσίππειον ἐκαλεῖτο. ἀριστοφάνης
7.187	δὲ καὶ βοηλατεῖν καὶ ὀνηλατεῖν εἶπεν 
7.187	ὑοπῶλαι ὑοφορβοί, συβῶται συφορβοί συβώτριαι, χοιροπῶλαι, ὡς ἀριστοφάνης
7.187	ἐν ὥραις. καὶ ὕες σύες, χοῖροι χοιρίδια, δελφάκια, 
7.187	καὶ τὰ ὀψίγονα καὶ σμικρὰ μετάχοιρα. συφεός ὑφεός συφός, χοιροκομεῖον·
7.187	χοιροτροφεῖον δὲ ὅ τε συφὸς καὶ πλέγμα τι ἐν ᾧ χοῖροι 
7.187	τρέφονται. 
7.188	  ἀγύρται μηναγύρται, μητραγύρται ἀγυρτική, ἀγερμός, 
7.188	ἀγείρειν. τέρας τερασκόποι, τερασκοπική, τερατοσκολία τερατοσκοπία
7.188	τερατολογία, τερατολόγῳ φύσει (εἴποις δ' ἂν καὶ τερατολόγῳ 
7.188	ἀνδρί), τερατογονία, τερῶν ὑποκριταί, ἀφ' ὧν καὶ τὸ τερατεύεσθαι. 
7.188	μάντεις, ἀλφιτομάντεις, ἀστρομάντεις, νυκτομάντεις, στερνομάντεις, 
7.188	σφονδυλομάντεις, ἀλευρομάντεις· κοσκινομάντεις δὲ εἴρηκε φιλιππίδης,
7.188	μάγνης δὲ ἐν λυδοῖς ‘ὀνειροκρίταισιν
7.188	ἀναλύταις.’ καθάρτριαι ὀνειροπόλοι, ὀνειράτων ὑποκριταί.
7.188	ὀρνεοσκόποι οἰωνισταί, ὀρνιθοσκόποι, οἰωνοπόλοι.  
7.188	θύται, φιλοθύται, μάγοι, γόητες, ἐξηγηταί, καθαρταί, τελεσταί 
7.188	ἀπομάκται ἀπομάκτριαι, καὶ τὸ ῥῆμα ἀπομάξομαι. θαυματοποιός 
7.189	θαυματοποιία, θαυμάτων δημιουργοί. 
7.189	  μηχανοποιός μηχανοποιία μηχανήματα μηχαναί, εὐμήχανοι
7.189	εὐμηχανία, πολυμήχανοι πολυμηχανία, ἀμήχανοι ἀμηχανία, 
7.189	βιομήχανοι ὡς ἀντιφῶν. τοὺς δὲ μηχανοποιοὺς
7.189	καὶ σκηνοποιοὺς ἡ παλαιὰ κωμῳδία ὠνόμαζεν.
7.190	γελωτοποιὸς καὶ γελωτοποιεῖν, καὶ γελωτοποιοῦντες
7.190	ὡς ξενοφῶν. ἐκπωματοποιὸς δὲ δρᾶμα 
7.190	ἀλέξιδος, καὶ γραμματειδιοποιὸς ἀπολλοδώρου. 
7.190	κυβερνῆται, πρωρᾶται, ἐρέται, ναῦται. καὶ στρογγυλοναύτας ἀριστοφάνης
7.190	λέγει, θεόπομπος δὲ γυναῖκας 
7.190	ναυτίδας. πορθμεῖς πορθμίον. νεωλκοί· τὰ δὲ τῶν νεωλκῶν 
7.190	ξύλα, οἷς ὑποβληθεῖσιν ἐφέλκονται αἱ νῆες, φάλαγγες καὶ φαλάγγια. 
7.191	αἱ δὲ καλούμεναι χαμουλκοὶ μηχαναὶ δι' ὧν εἵλκοντο ὁλκοί. καὶ ἡ μὲν 
7.191	οὐκέτι πλέουσα ναῦς νενεωλκημένη, διαψυχομένη, ἀνειλκυσμένη. τὰ δὲ 
7.191	μέρη τούτων προείρηται σακχυφάντας δὲ δημοσθένης
7.191	εἴρηκεν ἐν τῷ κατ' ὀλυμπιοδώρου. καὶ σάκον μὲν 
7.191	καὶ σακίον ἡ κωμῳδία, ὑπερείδης δὲ ἐν τῷ ὑπὲρ 
7.191	μίκας ἔφη ‘ἐμισθώσατο τυλυφάντας,’ σοφοκλῆς 
7.192	δ' ἔφη ‘λινορραφῆ τυλεῖα,’ εὔπολις δὲ κόλαξι 
7.192	‘κεκρύφαλοί τε καὶ τύλη,’ ἀντιφάνης δὲ ἐν φάωνι
7.192	‘στρώματα κλίνας τύλας.’ καὶ φρεωρύχος δὲ εἴη ἂν 
7.192	τέχνης τι εἶδος· φιλυλλίῳ μὲν γὰρ δρᾶμά τι ὁ φρεωρύχος,
7.192	τὸ δὲ φρεωρύχων ἐργαλεῖον παρ' αὐτῷ καλεῖται τορεύς. 
7.192	ἴσως δ' ἂν καὶ βύρσαν γλευκαγωγόν τινα φαίης· ἐπίπρασκον 
7.192	δ' οὗτοι τὸ γλεῦκος, ἐφ' ἁμαξῶν εἰς τὴν ἀγορὰν κομίζοντες.  
7.193	φερεκράτης δ' εἴρηκεν ἐν ἀγρίοις ‘βύρσης γλευκαγωγοῦ.’
7.193	
7.193	  κάπηλοι δὲ οὐ μόνον οἱ μεταβολεῖς, ἀλλὰ καὶ οἱ τὸν οἶνον 
7.193	κεραννύντες· ὅθεν καὶ σάραμβον ὁ πλάτων κάπηλον 
7.193	ὠνόμασεν, ἐπαινῶν αὐτὸν ἐπ' οἰνουργίᾳ. τὸ δὲ τῶν καπήλων ἐργαστήριον
7.193	καπηλεῖον εἰρήκασιν οἱ κωμῳδοδιδάσκαλοι,
7.193	καὶ τὸ κωμῳδούμενον ἐν σοφοκλέους φινεῖ 
7.193	    βλέφαρα κέκλῃταί δ' ὡς καπηλείου θύρα. 
7.194	ἕρμιππος δὲ ἐπὶ τοῦ προπιστευθέντος ἄνευ ἀργυρίου 
7.194	πίνειν ἐκ καπηλείου ‘πρόδοσιν πίνειν’ εἴρηκεν. κάπηλιν δ' ἔλεγον,
7.194	ὡς ἀριστοφάνης 
7.194	    ἄρ' ἐστὶν ἡ κάπηλις ἡ ἐκ τῶν γειτόνων, 
7.194	    ἣ ταῖς κοτύλαις ἀεί με διαλυμαίνεται. 
7.194	καὶ τὸ κοτυλίζειν εἴρηται μὲν καὶ ἐπὶ τῶν ἄλλων τῶν κατὰ μέρος 
7.194	πιπρασκομένων ἀλλ' οὐκ ἀθρόως, ἴσως δὲ καταχρωμένων τῶν λεγόντων,
7.194	ὥσπερ καὶ τὸ καπηλεύειν, οὕτω καὶ τὸ πιπράσκειν λέγουσιν·
7.195	ἴδιον δ' ἂν εἴη τῶν τὸν οἶνον πιπρασκόντων. καὶ φερεκράτης 
7.195	μὲν εἴρηκε 
7.195	    μηδὲν κοτυλίζειν, ἀλλὰ καταπάττειν χύδην, 
7.195	ἀριστοφάνης δὲ 
7.195	  κιρνάντες γὰρ τὴν πόλιν ἡμῶν κοτυλίζετε τοῖσι πένησιν. 
7.195	ὅτι μέντοι οἱ κοτύλη καὶ ὑγρῶν ἦν καὶ ξηρῶν μέτρον, θουκυδίδης 
7.195	ἀρκεῖ εἰπὼν ‘κοτύλην ὕδατος καὶ δύο κοτύλας σίτου.’ 
7.195	εἶεν δ' ἄν τινες καὶ νεκροφόροι καὶ ταφεῖς. τὰ δ' ἐπὶ τούτοις ἀπὸ 
7.195	τοῦ πιπράσκειν. ἔστιν δ' εἰπεῖν ἐπ' αὐτῶν τὸ τιμιοπῶλαι, εἰρηκότος
7.195	φρυνίχου ἐν τραγῳδοῖς 
7.195	    σὺ δὲ τιμιοπώλης ὥς γ' ἀχιλλεὺς οὐδὲ εἷς. 
7.196	καὶ ἡ παμπρασία δὲ ἐπὶ τῶν πάντα πωλούντων λέγεται. 
7.196	  τὰ δ' ἐφεξῆς τὰ μὲν πλεῖστα κριτίας 
7.196	λέγει, πολλοὶ δὲ καὶ τῶν μᾶλλον αὐτοῦ κεκριμένων τὴν εὐφωνίαν.  
7.196	χαλκοπῶλαι, σιδηροπῶλαι, λαχανοπῶλαι τυροπῶλαι· ἔθος ἦν ἐπερωτᾶν
7.196	τούτους πότερα κνῆν ἢ ἐπεσθίειν. συρμαιοπῶλαι, στυππειοπῶλαι,
7.196	ἐριοπῶλαι, λιβανωτοπῶλαι· λιβανωτοπωλεῖν δὲ ἀριστοφάνης
7.197	ἔφη. ῥιζοπῶλαι, σιλφιοπῶλαι, καυλοπῶλαι σκευοπῶλαι,
7.197	σπερμολόγοι σπερματοπῶλαι, χυτροπῶλαι. τὴν δ' αἴγιναν 
7.197	χυτρόπωλιν ἐκάλουν. φαρμακοπῶλαι, καὶ 
7.197	τὸ ῥῆμα φαρμακοπωλεῖν, καὶ φαρμακοτρίβαι παρὰ δημοσθένει .
7.197	βελονοπῶλαι βελονοπώλιδες· πινακοπῶλαι· ἐκάλουν 
7.197	δ' οὕτως οἱ ποιηταὶ τῆς κωμῳδίας οὐ μόνον τοὺς 
7.197	πίνακας πιπράσκοντας ἀλλὰ καὶ τοὺς ὄρνις, ἃς προυτίθεσαν ἐπὶ πινάκων
7.197	κεραμέων. τούτους δ' ὀρνιθοκαπήλους κριτίας
7.198	καλεῖ. οὗ δ' ἐπιπράσκοντο οἱ ὄρνιθες, ὀρνιθοπωλεῖον. 
7.198	ὀρνεῶται, ὀρνιθοπῶλαι. κτενοπῶλαι, ἀγκιστροπῶλαι, σκοροδοπῶλαι,
7.198	κρομμυοπῶλαι. ἰσχαδοπώλιδες, ἰσχαδοπῶλαι δὲ 
7.198	φερεκράτης ἐν τοῖς ἀγαθοῖς καὶ ἰσχαδωνῶν ἔφη. 
7.198	μελιτοπῶλαι μελιτοπώλιδες μελιτοπωλοῦσαι. λεκιθοπώλης, ἐλαιοπῶλαι,
7.198	ὀξοπῶλαι, γελγοπῶλαι γελγόπωλις· εἴρηται γὰρ ἡ γελγόπωλις
7.198	ἐν διονυσαλεξάνδρῳ κρατίνου, ὥσπερ ἐν 
7.199	ἀρτοπώλισιν ἑρμίππου τὸ γελγοπωλεῖν. ἐν δ' 
7.199	ἀριστοφάνους δαναΐσι συρμαιοπῶλαι καὶ ἐγκριδοπῶλαι,
7.199	ὥσπερ ἐν ταῖς φοινίσσαις θεατροπώλης ὁ θέαν 
7.199	ἀπομισθῶν. χιδροπῶλαι, λυροπῶλαι στεφανοπῶλαι στεφανοπώλιδες
7.199	στεφανοπωλήτριαι. στεφάνων δὲ εἴδη ἐκκύλιστος, ὥσπερ ἀρχίππῳ
7.199	εἴρηται ἐν ῥίνωνι 
7.199	    ἀπέρχεται 
7.199	  στέφανον ἔχων τῶν ἐκκυλίστων· 
7.199	καὶ κυλιστὸν δὲ εἴρηκεν ἀντιφάνης. λαχανοπῶλαι, 
7.199	λαχανοπωλίδες, λαχανοπωλήτριαι. τὰς δὲ βελόνας βελονίδας εἴρηκεν
7.199	ἕρμιππος ἐν μοίραις. ἔξεστι δὲ καὶ τἆλλα 
7.200	ἐπὶ τὸ θῆλυ σχηματίζειν. συνθηματιαίους δὲ στεφάνους εἴρηκεν ἀριστοφάνης
7.200	τοὺς ἠργολαβημένους, οὓς οἱ νῦν ἐκδοσίμους
7.200	λέγουσιν· φατέον δὲ ἐπὶ μὲν τοῦ ἐκδιδόντος ἔργον ὁτιοῦν τὸ 
7.200	ἐργοδοτεῖν, ἐπὶ δὲ τοῦ ἐργαζομένου τὸ ἐργολαβεῖν. εἰ δὲ λυσίου ὁ 
7.200	κατ' αὐτοκλέους λόγος, ἐν ᾧ γέγραπται ‘ψηφοπαιστοῦσι
7.201	τὸ δίκαιον,’ εἴη ἂν καὶ ὁ ψηφοπαίστης ἔντεχνον. τὸ δὲ 
7.201	ὄνομα τοῦτο εἴρηκέ τις τῶν νέων κωμῳδῶν εὔδοξος ἐν ναυκλήρῳ 
7.201	δράματι. 
7.201	  εἰ δὲ χρὴ καὶ τὰς αἰσχίους πράξεις τέχνας ὀνομάζειν, ἐρεῖς 
7.201	πόρναι πόρνοι, ἑταῖραι ἑταιροῦντες, πορνεῖα οἰκήματα ματρυλεῖα, 
7.201	πορνοβοσκοί προαγωγοί μαστροποί. τὴν δὲ πόρνην καὶ χαμαιτύπην 
7.201	ἐρεῖς, καὶ χαμαιτυπεῖον τὸ ἐργαστήριον, καὶ στεγῖτιν καὶ πορνίδιον.
7.202	πορνεύτριαν δὲ ἐν τοῖς γεωργοῖς ἀριστοφάνης 
7.202	ἔφη, φιλωνίδης δὲ ἐν τοῖς κοθόρνοις πορνοτελώνας.
7.202	ἕρμιππος δὲ ἐν ἀρτοπώλισι φησὶν 
7.202	    ὦ σαπρὰ καὶ πᾶσι πόρνη καὶ κάπραινα, 
7.202	ἀριστοφάνης δὲ ἐν σκηνὰς καταλαμβανούσαις 
7.202	    τὴν πόρδαλιν καλοῦσι τὴν κασαλβάδα. 
7.202	τὸ δὲ πορνεύεσθαι ῥῆμα ἐν τῷ πρώτῳ εὐπόλιδος αὐτολύκῳ,
7.202	ὡς τὸ πορνοβοσκῆσαι ἐν τῇ πλάτωνος συμμαχίᾳ
7.203	καὶ ἡ πορνοβοσκία ἐν τῷ αἰσχίνου κατὰ κτησιφῶντος. ἐν δὲ 
7.203	φρυνίχου μούσαις 
7.203	    ὦ κάπραινα καὶ περίπολε καὶ δρομάς. 
7.203	καὶ φορβάδας δ' ἂν τὰς πόρνας λέγοις, ὥσπερ καὶ μάχλους. 
7.203	  κυβεία, κυβεύτρια κυβευταί, κυβευτήρια. πεττεία ἢ πεσσεία,
7.203	ὡς σοφοκλῆς σκιράφια· καὶ τὸν σκιραφευτὴν ἄμφις 
7.203	εἴρηκεν ἐν τοῖς κυβευταῖς. τηλία, κημοί, φιμοί, 
7.203	κηθίς κηθίδιον κόσκινον, ἀβάκιον, κύβοι, διάσειστοι κύβοι, πεττοί,  
7.203	ἀφ' ὧν καὶ τὸ πεττεύειν καὶ πεττευτὴς παρὰ πλάτωνι .
7.204	τὸ δὲ πεσσοῖς παίζειν πεσσονομεῖν κράτης εἴρηκεν ἐν 
7.204	γείτοσιν ψῆφοι, γραμμαί, βόλοι. βόλων δὲ ὀνόματα 
7.204	τῶν μὲν φαύλων τε καὶ δυσβόλων ἐφ' οἷς τὸ δυσκυβεῖν, μίδας, 
7.204	μάνης, πάτριλος, πάταινα, μάγνης, σάγλη, ἄμπλια, ἄβολα, 
7.204	ἄθετος, ὑπτιάζων, κρύψασος, κάγχασος, τριχίας, ἐκδύνων, χῖος, 
7.204	ὃν καὶ κεινὸν καὶ οἴνην ἐκάλουν ἔστι δὲ οἴνη παρὰ τοῖς ἴωσι 
7.204	μονάς · οἱ δὲ βελτίους, ἐφ' οἷς καὶ τὸ εὐκυβεῖν ἐλέγετο, βόλος 
7.205	πρανής, ἐπακοντιστής, καλλίβολος, φύσκων, ὅροι, συνωρὶς κεῖος ἢ κῷος. 
7.205	ὁ μέντοι μίδας καὶ τῶν μέσων βόλων ἦν. καὶ ἄλλοι δὲ πολλοί εἰσιν, 
7.205	οὓς ὀνομάζει εὔβουλος ἐν τοῖς κυβευταῖς 
7.205	    κεντρωτός, ἱερός, ἅρμ' ὑπερβάλλων πόδας, 
7.205	    κήρυννος, εὐδαίμων, κυνωτός, ἄρτια, 
7.205	    λάκωνες, ἀντίτευχος, ἀργεῖος, δάκνων, 
7.205	    τιμόκριτος, ἐλλείπων, πυαλίτης, ἐπίθετος, 
7.205	    σφάλλων, ἀγύρτης, οἶστρος, ἀνακάμπτων, δορεύς, 
7.205	    λάμπων, κύκλωπες, ἐπιφέρων, σόλων, σίμων. 
7.206	κυβείας δὲ εἴδη καὶ ἡ πλειστοβόλινδα παιδιά, καὶ τὸ ἀρτιάζειν, καὶ 
7.206	διαγραμμίζειν καὶ διαγραμμισμός καὶ χαλκίζειν καὶ χαλκισμός, 
7.206	καὶ ἱμαντελιγμός καὶ ναυμαχία. ἐνῇ τις καὶ ἱερὰ γραμμή, ἀφ' ἧς ἡ 
7.206	παροιμία ‘κινήσω τὸν ἀφ' ἱερᾶς.’ 
7.206	  δύναιτο δ' ἄν τις, εἰ βούλοιτο, καὶ τὰς ὑπὸ τοῦ πλάτωνος 
7.206	ὀνομασθείσας τέχνας ταύταις ἐπαριθμεῖν, καὶ τὰ σὺν αὐταῖς ὀνόματα,
7.206	εἴτε σπουδάζων ἐχρῆτο τοῖς ὀνόμασιν εἴτε καὶ μή· λέγω δὲ 
7.207	διὰ τὸ ἐν ἐνίοις τῶν ὀνομάτων βιαιότερον. διακριτική συγκριτική, 
7.207	διακριτικός, διακριτικῶς, διακρῖναι, διελεῖν, διατεμεῖν διχοτομεῖν,
7.207	χωρίσαι διαχωρίσαι ἀποχωρίσαι, ἀποστῆσαι διαστῆσαι ἀπομερίσαι
7.207	*διαμερίσαι, διαλαβεῖν, διχοτομεῖν, ἀφαιρεῖν καὶ ἀφαιρετά, 
7.207	συγκριτικὸς *συγκριτικῶς συγκρῖναι, συστῆσαι, συναγαγεῖν, μῖξαι συμμῖξαι,
7.207	συμπλέξαι, καὶ τέχνη οὐ πλεκτικὴ μόνον ἀλλὰ καὶ *συμπλεκτική,
7.208	προβληματουργική *προβληματουργικός. προβλήματα, σκεπάσματα,
7.208	παραπετάσματα, στεγάσματα, ὁπλίσματα, ἀμφιέσματα, 
7.208	φράγματα, περικαλύμματα, ὑποπετάσματα. τρητά ἄτρητα, σύνθετα 
7.208	σύνδετα, νεύρινα τρίχινα. περιβολή ὑποβολή *ἐπιβολή. ἱματιουργική,
7.208	πιλητική. τρῆσις, ῥαφή. ὀλοσχίστων δερματουργική, ῥευμάτων
7.209	*στατική, ἐπιθηματουργία, διακωλυτικὰ ἔργα, γομφωτική, ὁπλοποιική,
7.209	*μαγγανευτική, ἀμυντικὴ χειμῶνος, ἐργαστική. ξαντική ξάντης,
7.209	κναφευτική, ὑφαντική ὑφάντης ὑφάσματα ὑφή, πλυντική, 
7.209	θεραπευτική, κοσμητική, †προητική, νηστική, *στρεπτική στρεπτικόν,
7.209	συμπλεκτικόν, ἄστροφον, κάταγμα, στημονονητική, κροκονητική,
7.209	πλαστική, νῆμα, *ἐμπλέξαι, εὐθυπλοκία. χαλκοτυπική, κεραμική,
7.209	φλοιστική, φελλοί, βίβλοι, πρωτογενές, ἀσύνθετον. γλυπτικὴ 
7.209	σφραγίδων, δρυοτομική. *τροφική, ἀγελαιοκομική *ἀγελαιοτροφική. 
7.209	ὑπηρετική, *ἀργυραμοιβική ἀργυραμοιβός, ἐμπορευτικοί. τὸ κηρυκικὸν 
7.210	πᾶν γένος, ἑρμηνευταί. *ἱερεωτική, κριτική, ἐπιστατική. *σκευουργική 
7.210	σκευουργία. ἱπποφορβία, διακονική. πεττεία, πειστική πειστικόν,
7.210	*ἀρκτική, μισθαρνητική. ἀγκιστρευτική ἀγκιστρεία, ἁλιευτική, 
7.210	πλεκτική, πυριευτική, ἀσπαλιευτική, τριοδοντία καὶ πολλὰ ἄλλα 
7.210	σὺν τούτοις ὀνόματα. 
7.210	  ἵνα δὲ μηδὲ τῶν βιβλίων ἀμελεῖν δοκῶμεν, εἴποις ἂν βίβλοι, 
7.210	βιβλίον· παρὰ δὲ ἀριστοφάνει καὶ βιβλιδάριον. καὶ χάρτας δὲ 
7.210	τοὺς γεγραμμένους πλάτων εἴρηκεν ὁ κωμικός 
7.210	    τὰ γραμματεῖα τούς τε χάρτας ἐκφέρων. 
7.211	ἐκ δὲ τῶν ἐναντίων ἐπὶ ἀγράφου τὸ βιβλίον εἴρηκεν ἡρόδοτος ,
7.211	εἰπὼν ‘γράψας ἐν βιβλίῳ.’ καὶ βιβλιοπώλην μὲν παρὰ ἀριστομένει
7.211	εὑρήσεις ἐν γόησιν, βιβλιαγράφον δὲ παρὰ 
7.211	κρατίνῳ ἐν χείροσιν, βιβλιογράφος δὲ παρὰ ἀντιφάνει
7.211	ἐν σαπφοῖ. παρὰ δὲ τῷ νεωτέρῳ κρατίνῳ 
7.211	ἐν ὑποβολιμαίῳ βιβλιοθήκη. ἀντιφάνης δὲ ἐν τῷ 
7.211	μύλωνι εἴρηκε βιβλιδίου κόλλημα. ἡρόδοτος 
7.211	δὲ τοὺς ἴωνάς φησι τὰς βίβλους διφθέρας λέγειν ἀπὸ τοῦ παλαιοῦ. 
7.211	τὰς δὲ διφθέρας καλοῦσι καὶ ἰττέλας. 
