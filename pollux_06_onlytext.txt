6.1	  κομμόδῳ καίσαρι ἰούλιος πολυδεύκης χαίρειν. τὰ μέν τινα τῶν 
6.1	ὀνομάτων ὡς κρίνων ἔγραψα, τὰ δ' ὡς μὴ παριεὶς ἐμήνυσα. ἐνίοις δὲ 
6.1	τῶν ἀμφιβόλων προσέθηκα τοὺς μάρτυρας, ἵνα τοὺς εἰπόντας εἰδῇς, 
6.1	ἔστι δ' ὅπου καὶ τὸ χωρίον ἐν ᾧ τοὔνομα, ἐπὶ δέ τινων καὶ τὴν λέξιν 
6.1	αὐτήν. οὐ μὴν ἐπὶ πάντων ταὐτὸν τοῦτ' ἐπενόησα, ὅπου μὴ κατήπειγεν, 
6.1	ἵνα μὴ τοῖς βιβλίοις περιττὸς ὄγκος προσῇ. ἔρρωσο κύριε. 
6.7	  ἐπεὶ δ' οὐδὲ τῶν συμποτικῶν ὀνομάτων ἀμελητέον, χρὴ λέγειν 
6.7	τὸ μὲν χωρίον συμπόσιον, ἀνδρῶνα, συσσίτιον, τρίκλινον οἶκον ἢ πεντάκλινον
6.7	ἢ δεκάκλινον, καὶ παστάδα δ' ἀπὸ τοῦ πάσασθαι, καὶ συναγώγιον·
6.7	τὸ δὲ πρᾶγμα πότον ἢ συσσιτίαν ἢ συμποσίαν ἢ σύνοδον τὴν 
6.7	ἐν οἴνῳ ἢ θίασον ἢ εἰλαπίνην ἢ ἔρανον ἢ ἑστίασιν ἢ ἄριστον ἢ δεῖπνον
6.7	ἢ σύνδειπνον ἢ θοίνην ἢ ξενισμόν ἡ γὰρ θουκυδίδου 
6.8	ξένισις τραχύ τοὺς δὲ συνιόντας συμπότας, ὁμοσίτους 
6.8	συσσίτους, συνουσιαστάς, θιασώτας ἢ θιασίτας, εἰλαπιναστάς, 
6.8	ἐρανιστάς. ἰδίως δὲ τοὺς τῶν θιασωτῶν οἴκους φωλητήρια ὠνόμαζον.
6.8	τὸ δ' ἔργον συναγαγεῖν συμπόσιον, συστῆσαι, πληρῶσαι, συγκροτῆσαι,
6.8	συναθροῖσαι, συγκαλέσαι. καὶ ‘κληθῆναι δ' ἐπὶ δεῖπνον’ 
6.8	ἥτε παροιμία λέγει καὶ μένανδρος, καὶ δημοσθένης 
6.8	‘κληθέντες γὰρ οὗτοι πρὸς ξενόφρονα τὸν υἱὸν τοῦ φαιδίμου,’
6.8	καὶ ‘τοῖς συναντῶσιν ἐρωτώμενοι ἐπὶ δεῖπνον  
6.8	ἔφασκον κληθῆναι.’ αἱ δὲ δημόσιαι ἑστιάσεις εὐωχίαι, θάλειαι, πανδαισίαι,
6.8	δημοθοινίαι, τάχα δὲ καὶ σιτήσεις. 
6.9	  ἐφ' ὧν δ' ἔστι κατακεῖσθαι, κλῖναι κλινίδες κλινίδια, σκίμποδες, 
6.9	ἀσκάνται, στιβάδες, ἡμικύκλια, κλιντήρια, χαμεύνια, χαμεύνη, τὸ δὲ 
6.9	καλούμενον ἀνάκλιντρον ἐπίκλιντρον ἀριστοφάνης 
6.9	ἔφη, τὸ δ' ἐνήλατον κλιντήριον. εἶτα φυλλάδες, πτερίδες, πόαι, τυλεῖα, 
6.9	κνέφαλα, προσκεφάλαια ὡς δημοσθένης καὶ πολλοί. καὶ ποτίκρανον
6.9	δ' οἱ κωμικοὶ τὸ προσκεφάλαιον ἢ τὸ 
6.9	ὑπηρέσιον. ὑπαυχένιον. ἀμφίταποι· εἰσὶ δ' οἱ ἐξ ἑκατέρου δασεῖς, 
6.10	ὡς τάπητες οἱ ἐκ θατέρου. ὑπαγκώνια στρώματα, περιστρώματα 
6.10	ὑποστρώματα ἐπιβλήματα, ἐφεστρίδες ἀμφιεστρίδες χλαῖναι, ἐπιβόλαια
6.10	δάπιδες τάπιδες ψιλοδάπιδες, ξυστίδες χρυσόπαστοι, ὡς 
6.10	εὔβουλος 
6.10	    ταῖς ξυστίσιν ταῖς χρυσοπάστοις στόρνυται. 
6.10	τὸ δ' ἀγγεῖον ἐν ᾧ τὰ στρώματα ἐνῆν κοίτην ὠνόμαζον· τὰ δ' εἰς 
6.10	κοίτην στρώματα ἐνεύναια λέγουσιν. ὅτι δὲ καὶ πτίλοις τὰ κνέφαλα 
6.10	ἀνεπλήρουν, εὔβουλος ἐν ἀγχίσῃ διδάσκει· καὶ 
6.11	πτερωτὰ καὶ πτιλωτὰ προσκεφάλαια ὀνομάζουσιν. καυνάκας δέ τινας 
6.11	πορφυροῦς ἐπὶ στρωμάτων μένανδρος ὠνόμασεν. τὰς δ' 
6.11	ἐγκοιμητηρίας ψιάθους χαμευνίας ὠνόμαζον.  
6.11	  ὁ μὲν οὖν συνιστὰς τὸ συμπόσιον ἑστιάτωρ, ἑστιῶν, ξενίζων, 
6.11	συμποσίαρχος, συμποσίου ἄρχων, ὁ τῆς συνουσίας ἡγεμών· ὁ γὰρ οἰκοδέγμων
6.11	τραγικόν. καὶ ἄλλως δὲ καλεῖται συμποσίαρχος
6.11	ὁ ἐν ἰσοτελεῖ τινὶ κοινωνίᾳ κατὰ κλῆρον ἢ κατὰ δόγμα προαιρεθεὶς 
6.11	τοῦ συμποσίου ἐπιμελητής. εἴποις δ' ἂν τὸν ἑστιάτορα καὶ ἑστιοῦχον 
6.12	κατ' ἀριστοφάνην. οἱ δὲ συγκληθέντες δαιτυμόνες δαιταλεῖς, 
6.12	ἐπίκλητοι σύγκλητοι κλητοί, συμπόται, σύνδειπνοι. ἄκλητοι, οὓς ἀνεπαγγέλτους
6.12	κρατῖνος καλεῖ. ἀσύμβολοι, ἀπὸ συμβολῶν, ἀφ' 
6.12	ὧν οἱ ἀττικοὶ μακρὰς διδόναι συμβολὰς ἔλεγον ἀντὶ τοῦ μεγάλας. 
6.12	καὶ προκλίτης μὲν ὁ τῆς ἑστιάσεως πρωτοστάτης, ὁ δὲ παρακατακείμενός
6.12	τινι συμπότης συγκλίτης παρακλίτης· σύγκλινον δὲ μένανδρος 
6.12	λέγει. ὁμοτράπεζος συντράπεζος, ὁμόσιτος σύσσιτος, ὁμόδειπνος.
6.12	
6.13	  ὁ δὲ φροντίζων τῆς ὑπηρεσίας ἁπάσης τραπεζοποιός. ἡ δ' ὑπηρεσία
6.13	παῖδες, οἰνοχόοι, τραπεζοκόμοι, τομεῖς, μάγειροι, ὀψοποιοί, ὀψαρτυταί.
6.13	καὶ τὸ μὲν μαγειρεῖον ὀπτανεῖον, τὰ δ' ἀρτύματα ἡδύσματα. 
6.13	ἵνα δ' ἔγκειται τὰ τῶν ἡδυσμάτων ἀγγεῖα, κυψέλη· ἵνα δὲ τὰ ὄψα, 
6.13	κίστη ὀψοφόρος ἢ κίστη δειπνοφόρος. 
6.14	  ἵνα δ' ὁ οἶνος, λάγυνος, πυτίνη, ἀσκός, κρατήρ, προχοίδιον, κάδος 
6.14	καδίσκος κρωσσός βῖκος, ὡς ξενοφῶν, κεράμιον, ἀμφορεύς
6.14	ἀμφορίσκος, σταμνίον, ἀγγεῖον οἰνοφόρον ὑάλου ἢ κεράμου 
6.14	πεποιημένον, πίθος ἢ πιθάκνη· ὑπερείδης δὲ καὶ πιθάκνιον
6.14	εἴρηκεν. εἰ δὲ καὶ ἀριστοφάνης ὠνόμασεν ὕρχας 
6.15	οἴνου, δηλοῖ μὲν ἡ λέξις τῷ βίκῳ προσεοικὸς κεράμιον, ἔστι δ' 
6.15	αἰολικὸν τοὔνομα. τὰς δ' ἀποθήκας τοῦ οἴνου ξενοφῶν 
6.15	μὲν οἰνῶνας εἴρηκεν, εὔπολις δὲ πιθῶνας. κρατῆρες δ' ὁ μὲν  
6.15	πρῶτος διὸς ὀλυμπίου καὶ ὀλυμπίων θεῶν, ὁ δὲ δεύτερος ἡρώων, 
6.15	ὁ δὲ τρίτος διὸς σωτῆρος τελείου, ὅτι καὶ τὰ τρία πρῶτος τέλειος 
6.15	ἀριθμός. καὶ ὁ μὲν οἶνος πόμα καὶ πῶμα καὶ ποτόν, ἡδύς, ἐπαγωγός,
6.15	γλυκύς, αὐστηρός, μελιηδής, ἀνθοσμίας, θάσιος, χῖος καὶ ὁ τούτου
6.16	ἄριστος ἀριούσιος, μενδαῖος, μενδήσιος, ἰσμαρικός, λέσβιος, 
6.16	πεπαρήθιος, χαλυβώνιος, πράμνειος, μαρωνείτης· οὔπω γὰρ οἱ 
6.16	παλαιοὶ τὸν ἰταλιώτην ᾔδεσαν ἀκριβῶς, ἐπεὶ οὐκ ἔστιν ὅντινα ἂν 
6.16	τούτου προύθεσαν. καί που γλυκὺς καὶ πόλλιος· ἔστι μὲν ἐκ συρακουσῶν,
6.16	πόλλις δ' αὐτὸν ὁ ἀργεῖος πρῶτος ἐπεσκεύασεν, ἀφ' οὗ καὶ τοὔνομα,
6.16	ἢ ἀπὸ τοῦ συρακουσίων βασιλέως πόλλιδος, ὡς ἀριστοτέλης 
6.16	λέγει. καὶ σίραιον δ' ἐκάλουν τὸν ἐκ γλεύκους ἡψημένον 
6.17	γλυκύν, καὶ θήραιον τὸν ἐκ κρήτης. ἦν δέ τις καὶ μυρίνης οἶνος, 
6.17	μύρῳ κεκραμένος· οἱ δὲ τὸν γλυκὺν οὕτως οἴονται κεκλῆσθαι. καὶ μελίκρατον
6.17	δέ, τὸ νῦν οἰνόμελι. ἦ που δὲ καὶ τὸ νῦν ἕψημα ὀνομαζόμενον,
6.17	ὅπερ ἐστὶν οἶνος ἐξηψημένος εἰς γλυκύτητα· καὶ τοῦτ' ἄν τις 
6.17	οἴοιτο εἰρημένον ἐν τῇ τοῦ πλάτωνος τοῦ κωμικοῦ συμμαχίᾳ, 
6.17	
6.17	    τὸ γὰρ ἕψημά σου 
6.17	  γευόμενος ἔλαθον ἐκροφήσας.  
6.17	καὶ πρότροπος δ' ἦν τις οἶνος, ὁ πρὶν ἀποθλίβεσθαι ἐκρυείς. ὁ δὲ 
6.17	φαῦλος οἶνος δευτερίας, ἐξεστηκώς, ἐντροπίας ὀξίνης ὀξώδης· ὁ 
6.18	μέντοι δευτερίας καὶ τρυγηφάνιος ἐκαλεῖτο. τὸν δ' οἶνον καὶ τρύγα 
6.18	ἐκάλουν ὡς κρατῖνος ἐν ὥραις· 
6.18	    ἀλλ' ἦν ὅτ' ἐν φώσωνι τὴν ἴσην ἔχων 
6.18	    μετ' ἐμοῦ διῆγες, οἴναρον ἕλκων τῆς τρυγός. 
6.18	αὐτίτης δ' οἶνος ὁ ἐπιχώριος, σακκίας δ' ὁ διυλισμένος καὶ σακτὸς 
6.18	παρ' εὐπόλιδι. τὸ δὲ τρῖμμα πόμα ἦν μετ' ἀρωμάτων παρὰ 
6.18	τοῖς νέοις κωμικοῖς. ἐπῄνουν δ' οἶνον τὸν τρία 
6.18	φέροντα, τουτέστιν ὕδατος τὸ τριπλοῦν· ὅμηρος δὲ 
6.18	    ἓν δέπας ἐμπλήσας ὕδατος δ' ἀνὰ εἴκοσι μέτρα. 
6.19	  ὅτῳ δ' ὁ οἶνος ἀρύεται, ἀρυστήρ ἀρύστιχος, ἔφηβος, οἰνήρυσις, 
6.19	κοτύλη, λεπαστή, οἰνοχόη, κύαθος, ὅτῳ δὲ διηθεῖται, ὑλιστὴρ καὶ 
6.19	σάκκος καὶ τρύγοιπος. καὶ σίφωνα μέν, ὅτῳ ἐγεύοντο, ἱππῶναξ 
6.19	εἴρηκεν, 
6.19	      σίφωνι λεπτῷ τὸ ἐπίθημα τετρήνας, 
6.19	σιφωνίζειν δ' ἀριστοφάνης. 
6.19	  καὶ ἀπὸ μὲν τοῦ πίνειν πότης συμπότης, ποτικὸς ποτίστατος, 
6.19	συμποτικός συμποτικώτατος, καὶ πότις γυνὴ παρὰ φρυνίχῳ τῷ κωμικῷ.
6.19	προπίνειν διαπίνειν, διαμιλλᾶσθαι ἐν πότῳ, ἐκπίνειν 
6.20	ὑποπίνειν ὃ καὶ ὑποψακάζειν λέγουσι φιλοποτεῖν, καταπίνειν· 
6.20	ἤδη δὲ τοῦτο καὶ ἐπὶ τροφῆς ἔνιοι λέγουσιν, αἰσχίνης δὲ 
6.20	καὶ τὴν οὐσίαν ἔφη κατέπιεν. καὶ λύχνον δὲ πότην ἀριστοφάνης 
6.20	ἔφη. φιλοπότης δὲ καὶ, ἀκρατοπότης ἀκρατοπώτης, ὑδροπότης,  
6.20	ὑδροπώτης, φιλοποσία, ἀκρατοποσία ἀκρατοπωσία, ὑδροποσία 
6.20	ὑδροπωσία, φαρμακοποσία. ἀπὸ τοῦ πιεῖν συμπιεῖν ἐκπιεῖν ἀκρατοποτεῖν
6.20	ὑδροποτεῖν κλεψιποτεῖν. μετριοποτίστατος· τὸ γὰρ 
6.20	ἁπλοῦν ὁ μετριοπότης εὐτελές. γαλακτοπόται γαλακτοποσία· εἴποις 
6.20	δ' ἂν καὶ συμποτικὰς τύχας. ποτικῶς συμποτικῶς. 
6.21	  ἀπὸ δ' οἴνου ἐρεῖς φίλοινος φιλοινία, καὶ πάροινος παροινία
6.21	παροίνως παροινῆσαι. ἔξοινος, οὐ μέντοι καὶ ἐξοινία οὐδὲ 
6.21	ἐξοίνως, ἴσως δ' ἐξοινῆσαι, διῳνωμένος δὲ καὶ κατῳνωμένος ὡς 
6.21	πλάτων, καὶ ᾠνωμένοι ὡς κρατῖνος δύσοινος,
6.21	καὶ οἰνόφλυξ οἰνοφλυγία οἰνοφλυγεῖν, καὶ οἰνομάχλη. ἀπὸ 
6.21	δ' οἴνου καὶ οἰνάνθαι αἱ ἄμπελοι καὶ οἴναρα τὰ φύλλα, καὶ οἰνόπτης 
6.22	ὁ τὸν οἶνον ἐπιβλέπων· οὗτος δὲ καὶ λύχνους καὶ θρυαλλίδας παρεῖχε,
6.22	καὶ τὴν ἐξ ἴσου πόσιν ἐφεώρα. καὶ οἰνοπότης, καὶ οἰνοπότις 
6.22	γυνὴ ὡς ἀνακρέων εἶπεν, καὶ οἰνοποτῶν, ὅπερ ὅμηρος ,
6.22	εἴρηκεν οἰνοποτάζων. καὶ πολυοινότατον χωρίον 
6.22	ὡς θουκυδίδης, καὶ ἄμπελοι ἡδύοινοι ὡς ξενοφῶν,
6.22	καὶ εὔοινοι δέ· τὸ γὰρ οἰνίζεσθαι ἐπὶ τῶν τὸν οἶνον ὠνουμένων
6.22	δεινῶς ποιητικόν. ἡ δ' οἰνιστήρια οἴνου δόσις 
6.22	ὑπὲρ τῶν παίδων ἐν τοῖς φράτερσιν. οἰνιὰς δὲ καὶ οἰνὰς ἡ ἀγρία 
6.23	περιστερά, καὶ οἰνοῦττα μᾶζα ἡ οἴνῳ δεδευμένη. καὶ οἰναγωγὸν 
6.23	πλοῖον παρὰ κρατίνῳ, καὶ οἰνηρὸς θεράπων παρὰ ἀνακρέοντι ,
6.23	καὶ παρὰ κρατίνῳ 
6.23	    οὐδ' ὀξύβαφον οἰνηρὸν ἐπικεκτήσεται. 
6.23	καὶ αἰσχύλος 
6.23	          μήποτε κρωσσούς 
6.23	      μήτ' οἰνηροὺς μήθ' ὑδατηρούς 
6.23	        λιπεῖν ἀφνεοῖσι δόμοισιν. 
6.23	ἔστι δ' εἰπεῖν ἐπανέπλει τὸ ποτὸν καὶ ἐπανῄει. καὶ ἄκρατος οἶνος,  
6.23	ἀμιγὴς πρὸς ὕδωρ, ἄμικτος. ἄκρατον σπάσαι. κεκραμένος, εὔκρατος 
6.24	εὔκρας εὐκραής, εὐκέραστος. αὐτόκρας ὁ μηδεμιᾶς προσθήκης δεόμενος,
6.24	καὶ αὐτοκέρας καὶ αὐτόκρατον· καὶ νεόκρατον καὶ νεόκρας 
6.24	ὁ νεωστὶ κεκραμένος. καὶ ἀκρατότερος, καὶ ὡς ὑπερείδης
6.24	ἀκρατέστερον. ἔστι δὲ καὶ τὸ ἀκρατίσασθαι παρὰ τοῖς παλαιοῖς, 
6.24	ὡς παρ' ἀριστοφάνει. 
6.24	  τί τὸ κακόν; ἀλλ' ἦ κοκκύμηλ' ἠκρατίσω; 
6.24	καὶ κεράσασθαι μίξασθαι συγκεράσασθαι. καὶ κεραννύναι καὶ ἐκεράννυτο· 
6.24	τὸ γὰρ ἐκίρνα καὶ κιρνάναι ποιητικώτερον, ὥσπερ 
6.25	καὶ ὁ κιρνάς· οἱ δὲ πεζοὶ λέγουσι κεραννύς. ἀκρατοπότης τε ἡρόδοτος 
6.25	ἔφη, καὶ ἀκρατοκώθωνας ὑπερείδης, οὐ μὴν 
6.25	ἐπαινῶ τοὔνομα. ὃ μέντοι ἀναγαργαρίσασθαι οἱ νῦν λέγουσιν, 
6.25	ἀνακογχυλίσασθαι ἔλεγον, τὸ ἀνακλύσασθαι τὴν φάρυγγα· πλάτων δ' 
6.25	ὁ κωμικὸς φησὶν· 
6.25	  ἀνακογχυλιαστὸν ἐχθοδοπόν τι σκευάσω. 
6.25	ἀμυστὶ πίνειν, ἀμυστίζειν, χανδὸν πίνειν. θρᾳκία πρόποσις, σκυθικὴ 
6.25	πόσις. ὑποβεβρέχθαι, διαθερμαίνεσθαι, σεσεῖσθαι. μέθη μεθύειν μεθύσκεσθαι
6.25	μεθυστικός, ἡ δὲ γυνὴ μεθύση, καὶ μεθύστρια παρὰ θεοπόμπῳ 
6.26	τῷ κωμικῷ· ὁ γὰρ μέθυσος ἐπὶ ἀνδρῶν μενάνδρῳ 
6.26	δεδόσθω. ἐπὶ δὲ τῶν μεθυόντων ἔλεγον τὸ μασχάλην αἴρειν, ὡς τοῦτο 
6.26	ἔθος ὂν τοῖς ἐν μέθῃ· διὸ καὶ ὅμηρον προειπεῖν ‘χεῖρας ἀνισχόντες
6.26	γέλῳ ἔκθανον.’ κραιπάλη κραιπαλᾶν, ἑωλοκρασία. νήφειν, νηφαλίως
6.26	ἔχειν, νηφαντικὸν εἶναι· τὸ γὰρ νηφαλιεύειν τὸ νηφάλια θύειν 
6.26	ἔλεγον, ὅπερ ἐστὶ τὸ χρῆσθαι θυσίαις ἀοίνοις, ὧν τὰς ἐναντίας θυσίας 
6.26	οἰνοσπόνδους ὠνόμαζον. ἔπινον δέ, ὡς οἱ νῦν, τὸ συνέπινον καὶ ποτοὺς,
6.26	ἐποιοῦντο ξενοφῶν ἔφη· ‘οἱ δὲ μῆδοι καὶ ἔπινον
6.26	καὶ ηὐλοῦντο.’ κρατῖνος μέντοι τὸν οἶνον μάρωνα εἴρηκεν· 
6.26	    οὔ πώ πιον τοσοῦτον οὐδὲ πίομαι 
6.26	    μάρωνα. 
6.27	  ἔστι δ' εἰπεῖν ἑστιάτωρ λαμπρός, μεγαλοπρεπής, φιλόξενος, εὔξενος
6.27	δημοτικός, εὐτράπεζος, καθαρειότητι χαίρων ὁ γὰρ καθάρειος 
6.27	ἰδιωτικόν, καίτοι τὸ καθαρείως παρὰ ξενοφῶντι εἴρηται
6.27	διηκριβωμένος, εὐδίαιτος, μεγαλόφρων, φιλοφροσύνης γέμων,
6.27	εὐάρμοστος, φιλοπροσήγορος, πανηγυρικὸς τὸ ἦθος, ἁβρόβιος 
6.27	ἁβροδίαιτος. τοὺς δ' ἐναντίους τρυσιβίους ὠνόμαζον, κακοβίους, 
6.27	μικροπρεπεῖς, ἀνελευθέρους. 
6.28	  περὶ δὲ συμπότου δεξιός, συμποτικὸς, ἀστεῖος, ἐπιεικής, εὐαρμόνιος,
6.28	ἐπιδέξιος, ἐμμελής, εὔμικτος εὐεπίμικτος, ἀξιοκοινώνητος κοινωνικός,
6.28	συνουσιαστικός, ἐξομολογητικός, φαιδρός, σπουδαῖος. ἵλεως, 
6.28	εὐμενής φιλόγελως, φιλοπαίγμων καὶ φιλοπαίσμων, φιλόφρων, 
6.29	αὐτάρκης ὀλιγοδεής, ὀλιγόσιτος, νήφων, μετριόσιτος. ὁ δ' ἐναντίος 
6.29	σκαιός, ἐκμελής, ἄγροικος, ἄμικτος, εἴρων, ἀλαζών, ὑπεροπτικός, ὑπέρφρων,
6.29	βαρύς, φορτικός, ἐπαχθής, κομπαστής κομπώδης, περισπούδαστος
6.29	περίσπουδος ὑπέρσπουδος κατεσπουδασμένος, ἐπισκυθρωπάζων,
6.29	πεπλασμένος καταπεπλασμένος, σχηματοποιούμενος, φιλοσκώμμων,
6.29	γελοιαστής τωθαστής τωθαστικός, καγχαστής, ἄπληστος, 
6.29	συρφετώδης, χαῦνυς, πάροινος ἔξοινος, ὑγρός, σφαλερός, δυσόργητος, 
6.29	μεθύων, κραιπαλῶν, παράφορος, λάλος, λῆρος, φλύαρος, κυλικηγορῶν. 
6.30	  ἔστι δ' ἀπὸ οἴνου σπονδή, σπεῖσαι ἀποσπεῖσαι ἐπισπεῖσαι, 
6.30	ἀπόσπονδος ἄσπονδος ἔνσπονδος ὁμόσπονδος ἡμίσπονδος 
6.30	ἐνσπονδότατος ἀσπονδότατος, σπονδῶν καὶ κρατήρων μετασχών, 
6.30	παράσπονδος παρασπονδεῖν, σπονδὰς ἀναιρεῖν. πρόποσις, φιλοτησία.
6.30	σπονδαρχεῖν τὸ προπίνειν φιλοτησίας. τὰς κύλικας ἐν κύκλῳ  
6.31	περιελαύνειν, πυκνὸν ὑποψεκάζειν. καὶ πότος μεταδόρπιος, καὶ κύλιξ 
6.31	μετανιπτρὶς ἡ ἐπὶ πᾶσιν· εἴποις δ' ἂν τὴν αὐτὴν καὶ ἐπινιπτρίδα. 
6.31	ἐπικωθωνίζεσθαι δὲ τὸ περαιτέρω πίνειν κριτίας 
6.31	λέγει. καὶ ὁ μὲν πιεῖν ἐπιθυμῶν διψαλέος καὶ διψῶν, καὶ τὸ 
6.31	πρᾶγμα δίψα καὶ δίψος, καὶ τὸ ῥῆμα διψῆν· ὁ δὲ φαγεῖν ἐθέλων 
6.31	πεινῶν, καὶ τὸ πρᾶγμα πείνη, καὶ τὸ ῥῆμα πεινῆν. πλάτων δ' ὁ 
6.31	κωμικὸς καὶ κεναγγίαν εἴρηκεν, ξενοφῶν δὲ βούλιμον. 
6.31	καὶ ἀριστοφάνης 
6.31	      τὸν πειραιᾶ μὴ κεναγγίαν ἄγειν. 
6.32	  ἡ δὲ τροφὴ ἄρτοι κρέα, ἄλφιτα μᾶζα, ὄψα, σῖτα σιτία, ἐδέσματα,
6.32	βρώματα. καὶ ἀπὸ μὲν τροφῆς θρέψαι τραφῆναι, τροφεύς, 
6.32	εὔτροφος ἔντροφος σύντροφος, τροφός τρόφιμος, παρατρέφεσθαι 
6.32	συντρέφεσθαι ἀποτρέφεσθαι ὑποτρέφεσθαι. ἀπὸ δ' ἄρτου ἀρτοποιός
6.32	ἀρτοκόπος, κανοῦν ἀρτοφόρον, ἀρτοσιτεῖν. ἄρτοι ζυμῆτες 
6.32	ζυμῖται καὶ ἄζυμοι· πλάτων γὰρ τῷ ὀνόματι τούτῳ 
6.33	κέχρηται, οὐκ ἐπὶ ἄρτου μέν, κέχρηται δ' οὖν. ἄρτοι ὀβελίαι, ἄρτοι 
6.33	κριβανῖται, ἄρτοι καχρυδίαι, ἄρτοι ἀπυρῖται. τῶν δ' ἄρτων οἱ ψωμοὶ 
6.33	καλοῦνται ἐνθέσεις. καὶ τὸ ψωμίζειν δ' ἀπὸ τῶν ψωμῶν, ὡς ἀριστοφάνης
6.33	φησίν 
6.33	        ἡ μὴν παιδίον 
6.33	    κατέκλινεν, ἡ δ' ἔλουσεν, ἡ δ' ἐψώμισεν. 
6.33	  ἀπὸ δὲ κρεῶν, ἢ ὡς ξενοφῶν κρεαδίων, κρεωφάγος
6.33	κρεωφαγία, κρεανομία, κρεωσιτεῖν, κρεωπῶλαι κρεωπωλεῖν. 
6.33	ἥμερα κρέα, θήρεια κρέα σύεια, χοίρεια, ὀρνίθεια, πολυπόδεια, 
6.33	περδίκεια, λαγῶα. σχελίδες λαγωῶν, τεμάχια κρεῶν. κρεωδαίτης  
6.34	δ' ὁ διατέμνων, ὃν καὶ μάγειρον καὶ ἄρταμον ἔνιοι καλοῦσιν· ἔστι 
6.34	δὲ καὶ παρὰ λακεδαιμονίοις ἀρχή τις ὁ κρεωδαίτης. 
6.34	  ἀπὸ δὲ σιτίων σῖτα σιτία, σιτεῖσθαι σιτούμενος σίτησις, σιτηρέσιον
6.34	κακόσιτος ἀπόσιτος φιλόσιτος ἄσιτος εὔσιτος, σιτοφάγος, 
6.34	σιτικός, πολύσιτος ὀλιγόσιτος μετριόσιτος, σύσσιτος συσσιτεῖν, ἀείσιτος, 
6.34	ἐπίσιτις ἐπισιτισμός, παρασιτεῖν καὶ παρὰ τοῖς νεωτέροις παράσιτος 
6.35	ἔστι δὲ καὶ παρὰ τοῖς παλαιοῖς τοὔνομα, οὐ μὴν ἐφ' οὗ νῦν, ἀλλ' 
6.35	ἱερᾶς ὑπηρεσίας τοὔνομα, ὁ ἐπὶ τὴν τοῦ ἱεροῦ σίτου ἐκλογὴν αἱρούμενος·
6.35	καὶ ἀρχεῖόν τι ἀθήνησι παρασίτιον καλούμενον, ὡς ἐν τῷ νόμῳ 
6.35	τοῦ βασιλέως ἔστιν εὑρεῖν. ἐπὶ μέντοι τοῦ παρασιτεῖν κατὰ λιχνείαν 
6.35	ἢ κολακείαν πρῶτος ἐπίχαρμος τὸν παράσιτον ὠνόμασεν, 
6.36	εἶτα ἄλεξις. ὅμηρος δ' αὐτὸν εἰλαπιναστὴν λέγει· 
6.36	    ἐπεί οἱ ἑταῖρος ἔην φίλος εἰλαπιναστής. 
6.36	κακοσιτία, ἀποσιτία, σπανοσιτία, ἀσιτία, συσσιτία, συσσίτιον, οἰκοσιτία 
6.36	οἰκόσιτος σιτοδοτεῖν, σιτοδόκη σιτίζειν. παῖδας σιτευτοὺς ξενοφῶν
6.36	ἔφη. ἀποσυσσιτεῖν. σιτομέτρης γὰρ καὶ σιταγωγὰ 
6.36	πλοῖα καὶ σιτηγοῦντες καὶ σιτοφύλακες καὶ τὰ τοιαῦτα οὐκ ἀπὸ σιτίων 
6.36	ἀλλ' ἀπὸ σίτου ὠνόμασται, ὡς καὶ τὸ ἐσιτοῦντο παρὰ θουκυδίδῃ. 
6.36	καὶ σιτηρέσιον, καὶ σιτοδεία. 
6.37	  ἀπὸ δ' ἀλφίτων ἀλφιτοσιτεῖν, ἀλφιτοποιία, ἀλφίτια ὡς ὑπερείδης,
6.37	ἄλφιτα δεύσασθαι, μᾶζαν μάξασθαι, ἀλφιτοπωλητήρια,
6.37	καὶ γυνὴ ἀφιτοπωλήτρια. ἀπὸ δ' ὄψων ὀψωνεῖν,  
6.37	ὀψοφάγος ὀψοφαγεῖν, ὀψοφαγίστατος κατοψοφαγεῖν, ὀψοφαγία 
6.37	ὡς αἰσχίνης, ὀψοποιός, ὀψαρτυτὴς ὡς ὑπερείδης
6.38	ὀψοποιούμενος ὡς δημοσθένης. καὶ τόπος ἀθήνησιν, 
6.38	ἀφ' οὗ φασὶν ‘ἀπῆλθον εἰς τοὖψον.’ κριτίας δὲ καὶ 
6.38	ὀψωνίας καὶ ὀψωνεῖν ἔφη, τὸ δὲ ὀψωνεῖν καὶ ὀψονομεῖν ὠνόμασεν 
6.38	θουγενίδης δ' ἔφη 
6.38	    ᾔτησεν εἰς ὀψώνιον τριώβολον. 
6.38	παμπόνηρον δ' ὁ μενάνδρου ὀψωνιασμός. ἄλεξις
6.38	δ' εὐοψίαν εἶπεν. 
6.38	  ἀπὸ δ' ἐδεσμάτων ἔδειν ἔδεσθαι ἐδόμενος ἐδόμεθα, ὀδόντες· 
6.38	ἀπὸ τούτου γὰρ πεποίηνται, οἷον ἔδοντές τινες, οἱ ὀδόντες. 
6.39	θριπηδέστατον, κατεδήδεστο, τὰ πατρῷα κατεδηδοκώς. ἀπὸ δὲ 
6.39	βρωμάτων βιβρώσκειν διαβιβρώσκειν καταβιβρώσκειν, βρωτικώτερον. 
6.39	χῆνας ἡμιβρώτους φησὶ ξενοφῶν· καὶ ὑπερείδης
6.39	‘τὰ ὄντα καταβέβρωκεν’ φησὶν ἀντὶ τοῦ κατεδήδοκεν. ἄβρωτος 
6.39	δ' ὁ νῆστις παρὰ σοφοκλεῖ, καὶ ἀβρωσία ἡ ἀσιτία. κοινὸν 
6.39	δὲ κατὰ πάντων ἐσθίειν, φαγεῖν, φαγών καταφαγών, ἐσθίων κατεσθίων,
6.39	ἐπιφαγεῖν οὕτω δ' ἔλεγον τὸ ἐπὶ τῷ ἄρτῳ ὄψον ἐπεσθίειν
6.40	ἐξέφαγεν. μεταγένης δὲ καὶ λαθροφαγεῖν
6.40	που λέγει. παμπόνηρον δὲ καὶ τὸ παρὰ μυρτίλῳ τῷ 
6.40	κωμικῷ καταφαγάς, κἂν αἰσχύλος 
6.40	αὐτὸ ᾖ προειρηκώς. ἐκ δὲ τούτων ἂν εἴη καὶ ὁ κραδοφάγος· 
6.40	τὸν δὲ ἄγροικον οὕτως ἐκάλουν, ἐπεὶ κράδαι τὰ φύλλα τῶν συκῶν.  
6.40	δυσχερὲς γὰρ ὁ σκατοφάγος. γαλακτοφάγοι, ἀνδροφάγοι, βαλανηφάγοι
6.40	βαλανηφαγεῖν. τάχα δὲ καὶ τὸ ἐντραγεῖν ἐπιτραγεῖν συκοτραγεῖν. 
6.41	  ὁ δὲ περὶ τροφὴν ἄπληστος ἀκόρεστος, ὡς ὁ ταχέως κορεσθεὶς 
6.41	ἁψίκορος. καὶ κακόσιτος δέ, καὶ ἀπόσιτος ὁ ἀπεστραμμένος ἀπὸ 
6.41	σιτίων, ὡς ἄπιχθυς παρ' ἀριστοφάνει ὁ ἰχθύων ἄγευστος. 
6.41	οὗτος δὲ καὶ τὴν ἀσιτίαν ἀπαστίαν ὠνόμασεν. ὁ δ' 
6.41	ἀπλήστως εἰς κόρον ἐσθίων ἀδδηφάγος, ἄδδην ἐσθίων. πολύσιτοι ὀψοφάγοι.
6.42	καὶ ἐρέπτειν ἔλεγον τὸ συντόνως ἐσθίειν. ἄχρι κόρου, πέρα 
6.42	κόρου. γάστρις, γαστριζόμενος, γαστρίζειν ὑπογαστρίζειν, γαστρίμαργος 
6.42	γαστριβόρος, γαστριμαργία, λίχνος λιχνεία, λαίμαργος λαιμαργία, 
6.42	τένθης τενθεία, δεινὸς φαγεῖν καὶ ἀγαθὸς φαγεῖν. καὶ φαγέσωρον δὲ 
6.42	τὸν ἄπληστον οἱ κωμικοὶ ὠνόμαζον, καὶ 
6.43	τὴν τοῦ τοιούτου γαστέρα φαγεσωρῖτιν φαρμακίτην. τὸ δὲ 
6.43	χορτάζειν ἀριστοφάνης εἴρηκε, καὶ τὸ χορτάζεσθαι ἀραρώς,
6.43	ἀναξανδρίδης δὲ καὶ χορτασμόν.
6.43	καὶ κάβαισον δ' ἐκάλουν τὸν περὶ τὴν τροφὴν ἄπληστον, 
6.43	ὥσπερ οἱ νῦν τὸν πολυπότην πίθον· κάβος γὰρ σίτου μέτρον. ὁ 
6.43	δὲ μέγας ψωμὸς ἐκαλεῖτο θετταλικὴ ἔνθεσις. καὶ τὸ μὲν πιεῖν ἐθέλειν
6.44	διψῆν, τὸ δὲ φαγεῖν βούλεσθαι πεινῆν. τὴν μέντοι ὑπὸ πλήθους
6.44	τροφῆς δυσχέρειαν, ἐκ τοῦ μὴ πέψαι τρῖψαι τὰ σιτία, ἀπεψίαν 
6.44	μὲν οἱ πολλοί, σὺ δ' ὀξυρεγμίαν ἂν λέγοις. τὸ δ' ἐπὶ τῷ κόρῳ δυσχεραίνειν
6.44	βδελυγμίαν ὁ ξενοφῶν καλεῖ. τῇ σκιᾷ 
6.44	δ' ἐτεκμαίροντο τὸν καιρὸν τῆς ἐπὶ δεῖπνον ὁδοῦ, ἣν καὶ στοιχεῖον 
6.44	ἐκάλουν· καὶ ἔδει σπεύδειν, εἰ δεκάπουν τὸ στοιχεῖον εἴη, 
6.45	  τὰ δὲ βρώματα, ὅσα παρὰ τοῖς παλαιοῖς ἔστιν εὑρεῖν, ῥαφανίς, 
6.45	δρυπέπεις ἐλᾶαι, ἁλμάδες καὶ νηκτρίδες, τὰς δὲ κοτινάδας ἐλάας  
6.45	στραβήλους ὠνόμασε φερεκράτης· ἐκαλοῦντο δ' αὗται 
6.45	καὶ φαύλιαι. ἃς δ' οἱ νῦν θλαστάς, ταύτας πυρῆνας οἱ κωμικοί ·
6.45	καὶ θλαστὰς δ' ἐλάας ἐν νήσοις ἂν εὕροις ἀριστοφάνους.
6.45	θέρμους δ' ἄλεξις εἴρηκεν· 
6.45	    τοὺς θέρμους φαγών 
6.45	  ἐπὶ τῶν προθύρων τὰ λέμμαθ' ὁτιὴ κατέλιπεν. 
6.46	κοκκύμηλα τῶν ἀποθέτων. συκάμινα· ταῦτα δὲ καὶ μόρα αἰσχύλος 
6.46	ὠνόμακεν, τὰ ἄγρια οὕτως ὀνομάσας τὰ ἐκ τῆς βάτου. 
6.46	τάχα δ' ἄν τις καὶ κεράσια φαίη, κέρασον τὸ δένδρον ἐν τῷ περὶ 
6.46	φύσεως ξενοφάνους εὑρών. χόνδρος, κῶνοι, 
6.46	μαλάχη, θριδακίνη, κινάρα· οὕτω γὰρ παρὰ τοῖς δωριεῦσι ποιηταῖς 
6.46	ἔστιν εὑρεῖν καλουμένην τὴν ἄκανθαν. 
6.47	σικὺς καὶ σικυὸς πέπων, ὃν καὶ σπερματίαν ὠνόμαζον. τήθη, κογχύλια,
6.47	ὄστρεα, πορφύραι, κήρυκες, κάραβος, ἀστακός, χῆμαι, κόγχαι, 
6.47	κτένες, τευθίδες. πολυπόδεια κρέα ἢ πλεκτάναι, σηπίαι σηπιδάρια. 
6.47	ἐχῖνοι θαλάττιοι· ἔνιοι δὲ καὶ σπάταγγας καλοῦσιν ἐχίνων τι εἶδος. 
6.47	μήτρα, τέμαχος, συῶν πόδες. μῆλα τῶν ἑσπερίδων, μῆλα τῶν 
6.47	ὡραίων, κυδώνια μῆλα ὡς ἀριστοφάνης οὐχ ἁπλῶς κυδώνια
6.48	καὶ φαύλια δὲ μῆλά τινα ὠνόμαζον. σῦκα τῶν χλωρῶν. 
6.48	τυροῦ τροφαλίς, τυρὸς χλωρός· τὸν δὲ ξηρὸν ἰσχνὸν ἔλεγον. ὁ γὰρ 
6.48	ὀξερίας τυρὸς εἴρηται μὲν ἐν τῇ κωμῳδίᾳ, 
6.48	σικελικὸν δὲ τὸ ἔδεσμα. ταρίχη ποντικά, ταρίχη φρύγια, ταρίχη 
6.48	αἰγύπτια, ταρίχη σαρδῷα, ταρίχη γαδειρικά. ὡραῖα τεμάχη σκόμβρων,  
6.48	κεστρίνων, κύβων, θυννίδων. θύννοι, κολίαι, σαπέρδαι, λεβίαι, μύλλοι. 
6.48	ἀριστοφάνης δὲ καὶ ταρίχιόν που λέγει. καὶ οὐδετέρως 
6.48	μὲν τὸ τάριχος οἱ ἀττικοί, ἴωνες δὲ καὶ δωριεῖς ἀρρενικῶς καὶ τῶν 
6.48	ἀττικῶν ἐν διονυσαλεξάνδρῳ κρατῖνος 
6.49	    ὁ δὲ ταρίχους ποντικούς. 
6.49	καὶ τιλτὸν δὲ τάριχος τὸ λεπιδωτὸν ἐκάλουν, ὡς πλάτων ὁ κωμικός 
6.49	καὶ περιιὼν γ' ἅμα. 
6.49	  τιλτὸν τάριχος ἐπριάμην τοῖς οἰκέταις. 
6.49	ἀριστοφάνης δὲ 
6.49	    τὸν σαπέρδην ἀποτῖλαι χρή 
6.49	    κἆτ' ἐκπλῦναι καὶ διαπλῦναι. 
6.49	ἔξεστι δ' εἰπεῖν ἥπατα σεσυκασμένα, ἥπατα συῶν σεσυκοτραγηκότων, 
6.49	ἢ χηνείων ἡπάτων. ἰχθῦς ἐκ ταγήνου, ἰχθῦς ἐξ ἅλμης· οὕτω γὰρ 
6.50	ἐκάλουν τὸν ἰχθύων ζωμόν. τρίγλη, σκάρος, λάβραξ, μύραινα, κεστρεύς,
6.50	χρύσοφρυς, γόγγρος, μελάνουρος, ἀνθίας, σφύραινα· ταύτην δὲ 
6.50	καὶ κέστραν ὠνόμαζον· τῶν δὲ κεστρέων τοὺς νήστεις ἐπῄνουν. τράχουρος,
6.50	ξιφίας, ἀμία, κάλλιχθυς, ὀρφός ἢ τὸ ἀττικώτερον ὀρφώς, 
6.50	φάγρος, σκορπίος, κίθαρος, βατίς, θυννίς, θύννος, γλαῦκος, συνόδους, 
6.50	κίχλη, ἔλλοψ, σάλπη, γαλεός, ἐγχέλεις οὕτω γὰρ κατὰ πλῆθος 
6.50	ἐξέφερον, καίτοι ἐπὶ τῆς μιᾶς ἔγχελυν ἔλεγον ἀφύαι, ψῆτται, 
6.51	μαινίδες, ἀκαλήφη, καρίδες, μεμβράδες, κωβιοί, νάρκα, φυκίδες. 
6.51	καὶ ‘ἑψητῶν δὲ λοπὰς’ εὐτελές τι βρωμάτιον ἦν, ὥσπερ καὶ τριχίας.  
6.51	  εἴποις δ' ἂν ὀστέων κελύφη, καὶ καράβων ὄστρακα, καὶ ἰχθύων 
6.51	λέπη καὶ λεπίδας καὶ λέμματα, καὶ ἀκάνθας καὶ βράγχια καὶ ἔγκατα 
6.51	καὶ σάρκας, καὶ κρανίον γλαύκου, ὅπερ εὐδόκιμον ἦν. 
6.52	  κωλῆνες ἑφθοί, ἀκροκώλια δίεφθα πλευρὰ δελφάκια, ἔριφοι, 
6.52	λαγὼ καὶ κρέα λαγῷα καὶ σχελίδες. κίχλαι, κόσσυφοι, σπινίδια, 
6.52	ἀλεκτρυόνες ἀλεκτορίδες, πέρδικες, γέρανοι, χῆνες, νῆτται, περιστεραί, 
6.52	φάτται, τρυγόνες, ταοί, ἀτταγαί, ἀμπελίδες, ἃς νῦν ἀμπελίωνας καλοῦσιν,
6.52	φασιανικοὶ ὄρνιθες. ὑπογάστρια, οὔθατα, ἠτριαῖον δέλφακος, 
6.52	φῦσκαι, ἀλλᾶντες, χόλιξ καὶ χολίκια ὕεια, κωλῆνες τεταριχευμένοι, 
6.53	σχελίδες ὁλόκνημοι αἱ πέρναι, ἤνυστρον· ἔστι δὲ γαστρίον ἡδυσμένον, 
6.53	ὃ καὶ τάκωνας ἔνιοι κεκλῆσθαι παρὰ κράτητι νομίζουσι τῷ κωμικῷ 
6.53	μόνῳ καὶ ἅπαξ εἰρηκότι ἐν θηρίοις 
6.53	  οὐκ ἄρ' ἔτ' οὐδὲν κρέας, ὡς ὑμεῖς λέγετ', οὐδ' ὁτιοῦν ἐδόμεσθα, 
6.53	  οὐδ' ἐξ ἀγορᾶς, οὐδὲ τάκωνας ποιησόμεθ' οὐδ' ἀλλᾶντας. 
6.53	οἱ δ' οἴονται τοὺς τάκωνας ἐκ ταγήνου κρέας, ἢ στέατος τροχοὺς 
6.54	σὺν ἁλσὶ καὶ ξηροῖς ἡδύσμασι κοπέντας. πῦον, πυριάτη· φιλιππίδης
6.54	δ' ἐν αὐλοῖς καὶ πυρίεφθα εἴρηκεν. 
6.54	  ἀσφάραγος ὁ ἀκανθίας, ὄρμενος ἥμερος ἀσφάραγος· καὶ πᾶν δὲ 
6.54	τὸ ὑπερεξηνθηκός, ὅπερ ἐκκεκαυληκὸς καλοῦσιν, ὄρμενον ὠνόμαζον, 
6.54	καὶ τὸ ὑπέρωρον γενέσθαι ἐξορμενίσαι. ῥάφανος ἡ κράμβη. τὸ δ' 
6.54	ὄνομα τῆς κράμβης ἔστι μὲν καὶ παρ' ἀριστοτέλει ἐν τοῖς περὶ ζῴων  ,
6.54	‘ῥάφανος, ἣν καλοῦσί τινες κράμβην,’ ἄντικρυς δ' 
6.54	αὐτῷ κέχρηται ἀντιφάνης ἐν ἀγροίκῳ· 
6.54	      κραμβίδιον ἑφθόν, χάριεν, ἀστεῖον πάνυ. 
6.55	γογγυλίδες· λέγουσι δὲ καὶ γογγύλας. βολβοί, τεῦτλα, κολοκύνται. 
6.55	  αἱ μέντοι τῶν κρεῶν μερίδες ἰδέαι καλοῦνται, τὰ δ' ὀψίγονα 
6.55	τῶν ὑῶν μετάχοιρα. τὸ δὲ περιφέρεσθαι τὰς μερίδας περιφορὰν ξενοφῶν
6.55	ὠνόμασεν. τὸ δὲ δέρμα τοῦ χοίρου φορίνην 
6.55	καλοῦσι, τὸ δὲ κρέας ὑεικὸν ὡς καὶ βοεικόν. τὸ δ' ὀπτὸν κρέας 
6.55	φλογὶς ἐκαλεῖτο. ἑρμοῦ δὲ κλῆρος ἡ πρώτη τῶν κρεῶν μοῖρα. τὰ 
6.55	μέντοι θνησείδια κρέα κενέβρια ἐκάλουν, ἐπανθρακίδας δὲ τὰ ἐπηνθρακωμένα
6.55	ἰχθύδια. 
6.56	    εἴποι δ' ἄν τις ζωμοὺς καρύκην καρυκεύματα, καταχύσματα, 
6.56	ἀβυρτάκην, παροψίδα· ἔστι δὲ καὶ τοῦτο ζωμοῦ τι εἶδος ἢ ὡς τινὲς 
6.56	μάζης, ἢ παρενθήκη τις ὄψου, ὃ οἱ νῦν ἂν εἴποιεν παροψημάτιον. 
6.56	καὶ πασταὶ δ' εἰσίν, ὡς εὔπολίς φησι, ζωμὸς ἀλφίτων 
6.56	μέτα· ἀριστοφάνης δέ φησι 
6.56	      χορδαί, φῦσκαι, πασταί, ζωμός, χόλικες. 
6.56	μίμαρκυς δὲ κοιλία καὶ ἔντερα μεθ' αἵματος ἐσκευασμένα, μάλιστα δὲ 
6.57	λαγωῶν. ὁ δὲ μέλας καλούμενος ζωμός, λακωνικὸν μὲν ὡς ἐπὶ πολὺ 
6.57	τὸ ἔδεσμα, ἔστι δ' ἡ καλουμένη αἱματία. 
6.57	    τὸ δὲ θρῖον ὧδε ἐσκεύαζον. στέαρ ὕειον ἑφθὸν λαβὼν μετὰ 
6.57	γάλακτος μίγνυ χόνδρῳ παχεῖ, συμφυράσας δ' αὐτὰ τυρῷ χλωρῷ καὶ 
6.57	λεκίθοις ᾠῶν καὶ ἐγκεφάλοις, περιβαλὼν συκῆς φύλλῳ εὐώδει, 
6.57	ζωμῷ ὀρνιθείῳ ἢ ἐριφείῳ ἔνεψε, ἔπειτα ἐξελὼν καὶ τὸ φύλλον ἀφελὼν
6.58	ἔμβαλε εἰς ἀγγεῖον γέμον μέλιτος ζέοντος. καὶ τὸ μὲν 
6.58	ὄνομα τῷ ἐδέσματι προσέθηκε τὸ φύλλον, ἡ δὲ μῖξις πάντα ἐξ ἴσου 
6.58	δέχεται, τῶν δὲ λεκίθων πλέον, ὅτι πηγνύουσι καὶ συνιστᾶσιν. 
6.58	  οὐ φαῦλον δ' ἴσως παραθέσθαι καὶ τὴν φερεκράτους λέξιν 
6.58	
6.58	    ποταμοὶ μὲν ἀθάρας καὶ μέλανος ζωμοῦ πλέον 
6.58	    διὰ τῶν στενωπῶν τονθορυγοῦντες ἔρρεον . 
6.58	    φύσκαι δὲ καὶ ζέοντες ἀλλάντων τόμοι 
6.58	    παρὰ τοῖς ποταμοῖς σίζοντ' ἐκέχυτ' ἀντ' ὀστράκων. 
6.59	    καὶ μὴν παρῆν τεμάχη μὲν ἐξωπτημένα, 
6.59	    καταχυσματίοισι παντοδαποῖσιν εὐτρεπῆ, 
6.59	    τεύτλοισί τ' ἐγχέλεια συγκεκαλυμμένα, 
6.59	    σχελίδες τ' ὁλόκνημοι πλησίον τακερώταται 
6.59	    ἐπὶ πινακίσκων, καὶ δίεφθ' ἀκροκώλια 
6.59	    ἥδιστον ἀτμίζοντα, καὶ χόλιξ βοός, 
6.59	    καὶ πλευρὰ δελφάκια ἐπεξανθισμένα 
6.59	    χναυρότατ' ἐπέκειτο ἐπ' ἀμύλων καθήμενα. 
6.59	    παρῆν δὲ χόνδρος γάλακτι καταμεμιγμένος 
6.60	    ἐν καταχύτλοις λεκάναισι κἀμύλου τόμοι . 
6.60	    ὀπταὶ κίχλαι δ' ἐπὶ τοῖσδ' ἀνάβραστ' ἠρτυμέναι 
6.60	    περὶ τὸ στόμ' ἐπέτοντ' ἀντιβολοῦσαι καταπιεῖν. 
6.60	αἱ δὲ περιτταὶ σκευασίαι ὀνθυλεύσεις καὶ μονθυλεύσεις ἐκαλοῦντο, ὡς 
6.60	παρὰ μενάνδρῳ αἱ ὑποστάσεις, ζωμὸς παχὺς ἀμύλῳ 
6.60	πηγνύμενος. 
6.60	  ἐκ δὲ βρωμάτων ἔστι καὶ τὰ ὄσπρια, ἃ καὶ χέδροπα ὠνόμαζον, 
6.61	ἔτνος, φακῆ, πισός ἀριστοφάνης δὲ καὶ πληθυντικῶς 
6.61	λέγει τοὺς πισούς κύαμοι οἱ καὶ πύανοι, ἀφ' ὧν καὶ τὰ πυανέψια
6.61	ἡ ἑορτή, κατέρικτα, κέγχροι, ὄρμενοι, σήσαμα, μελίναι, πτισάνη. 
6.61	κρατῖνος δὲ καὶ χυλὸν πιεῖν εἴρηκεν· 
6.61	  ἀλλ' εἴσιθ' εἴσω, καὶ πιοῦσα χυλὸν ἀναπαύου κακῶν. 
6.61	ἔλεγον δ' ἔτι καὶ ἐπίπαστα λείχειν· ἦν δ' ἔτνος, καὶ ἐπιπάττοντες 
6.61	ἀλφίτων λεπτῶν καὶ ἐλαίου ἤσθιον. καὶ πολφοὶ δέ τι ἐκαλεῖτο, 
6.61	μηρύματα ἐκ σταιτός, ἃ τοῖς ὀσπρίοις ἐνέβαλλον, ἀφ' ὧν ἔτι καὶ νῦν 
6.62	ὀνομάζεται παρά τισι τὸ πολφοφάκη. ἀριστοφάνης δὲ τῶν 
6.62	πολφῶν μνημονεύει· 
6.62	    πολφοὺς δ' οὐχ ἧψον ὁμοῦ βολβοῖς. 
6.62	εἴη δ' ἂν ἔτνους ἰδέα καὶ τὰ χίδρα· γίνεται δ' ἐκ πυροῦ χλωροῦ, ὃν 
6.62	χιδρίαν ἀριστοφάνης καλεῖ. ὁ δ' αὐτὸς καὶ παλημάτιον ῥόφημά
6.62	τι ὠνόμασεν· 
6.62	  ἵν' ἐπαγλαΐσῃ τὸ παλημάτιον, καὶ μὴ βήττων καταπίνῃ. 
6.62	ἴσως δ' ἂν εἴη ἐκ παιπάλης, ὅ ἐστι τὸ λεπτότατον τοῦ ἀλεύρου. καὶ 
6.62	ἀθάρη δ' ἔτνος ἐκ πυροῦ. τὰ δὲ συγκεκομμένα λάχανα κνιστὰ ἐκάλουν,
6.62	ὡς τὰ ἄγρια κιχόρια, καὶ ἰσχνὰ λάχανα τὰ λεπτά. οἱ κωμικοὶ 
6.62	δ' ὠνόμαζον τὰ περικόμματα καὶ χναύματα. τὰ 
6.62	δ' αὐτὰ καὶ νωγαλίσματα· ἀλλὰ τοῦτο ποιητικὸν ἐσχάτως. 
6.63	  ἰστέον δ' ὅτι παρὰ τοῖς παλαιοῖς εὐδοκίμουν μύραινα ἐκ πορθμοῦ
6.63	καὶ μύραινα ταρτησσία, καὶ θύννος τύριος, καὶ κεστρεὺς ἐκ σκιάθου,
6.63	καὶ ἔριφος ἐκ μήλου, καὶ κόγχαι πελωρῖναι, ὅθεν ἴσως καὶ αἱ 
6.63	νῦν καλούμεναι πελωρίδες ὠνομάσθησαν, τεῦτλον ἐξ ἄσκρης, μαινίδες 
6.63	ἐκ λιπάρας, γογγύλαι ἐκ μαντινείας, μηθυμναῖοι κτένες, γαλεὸς ἐκ 
6.63	ῥόδου, ψῆτται ἐξ ἐλευσῖνος, ἀφύαι φαληρικαί, τρίγλαι αἰξωνικαί, ἐγχέλυες
6.63	ἐκ βοιωτίας αἱ κωπᾷδες, ὡς ἐκ σικελίας αἱ πλωταί, καὶ  
6.63	θασία ἅλμη καὶ θάσιαι ῥαφανῖδες, καὶ τυρὸς κύθνιός τε καὶ σικελικός,
6.63	καὶ ἅλες τραγασαῖοι· λίμνη δ' αἱ τραγάσαι τρωικὴ ἢ πεδίον 
6.63	ἠπειρωτικόν, ἀπὸ τραγάσου, ᾧ χαριζόμενος ὁ ποσειδῶν τοὺς ἅλας 
6.63	ἔπηξεν. 
6.64	  εἴποι δ' ἄν τις καὶ φρύττειν φρύττουσα· φρύγετρον τὸ ἐργαλεῖον.
6.64	τὸ δ' αὐτὸ καὶ κοδομεύειν καὶ κοδομεύουσα, ἣν κοδομὴν 
6.64	καλοῦσιν, καὶ τὸ ἐργαλεῖον κοδομεῖον, ᾧ δὴ ἐνέφρυττον, ἴσως ἀγγεῖον 
6.64	κεραμεοῦν. καὶ μάττειν δέ, καὶ μάκτρα οὗ ἔματτον, καὶ ὁ μάττων 
6.64	μαγεύς· ἡ δὲ μάκτρα καὶ μαγὶς ἐκαλεῖτο καὶ σκάφη. 
6.65	  τὰ δ' ἡδύσματα ἔλαιον, ὄξος ὡς εὔπολις 
6.65	    οἴνου παρόντος ὄξος ἠράσθη πιεῖν. 
6.65	τὸ δ' ὄξος καὶ ἦδος ἐκάλουν. γάρος, ὡς σοφοκλῆς 
6.65	      οὐδ' ἡ τάλαινα δοῦσα ταριχηροῦ γάρου, 
6.65	καὶ κρατῖνος 
6.65	      ὁ τάλαρος ὑμῖν διάπλεώς ἐστιν γάρου. 
6.65	λεπτοὶ ἅλες, ὡς ἀριστοφάνης 
6.65	      εἰς ὄξος ἐμβαπτόμενος ἢ λεπτοὺς ἅλας. 
6.65	πέπερι, ὡς ἄλεξις ἐν λέβητι, οὗ τοῖς ἰάμβοις χρηστέον περιειληφόσι
6.65	πλῆθος ἡδυσμάτων· τὰ γὰρ τοιαῦτα παρὰ τῶν οὐ πάνυ 
6.65	ἀρχαίων ληπτέον. 
6.66	      ὀρθῶς γε. πρῶτον λάβ' ἐλθὼν σήσαμα.  
6.66	      ἀλλ' ἔστιν ἔνδον. ἀσταφίδα κεκομμένην, 
6.66	      μάραθα, ἄνηθον, νᾶπυ, καυλόν, σίλφιον, 
6.66	      κορίαννον αὖον, ῥοῦν, κύμινον, κάππαριν, 
6.66	      ὀρίγανον, γήτιον ἄνοιττον θύμον, 
6.66	      σφάκον, σίραιον, πέπερι, πήγανον, πράσον.  
6.66	εἴη δ' ἂν ἐκ τῶν ἠδυσμάτων καὶ λίτρον· ἀντιφάνης ἐν λευκαδίᾳ ·
6.66	
6.66	  σησάμου, λίτρου, κυμίνου, ῥοῦ, μέλιτος, ὀριγάνου, 
6.66	  βατανίου, ὄξους, ἐλαίου, εἰς ἀβυρτάκην χλόης. 
6.67	ἔνια δὲ τῶν ἡδυσμάτων ἐπῃνεῖτο ἐκ χωρίων, ὡς εὔβουλος ἐν γλαύκῳ 
6.67	φησὶ 
6.67	    καὶ νᾶπυ κύπριον καὶ σκαμμωνίας ὀπόν, 
6.67	    καὶ κάρδαμον μιλήσιον, καὶ κρόμμυον 
6.67	    σαμοθρᾴκιον, καὶ καυλὸν ἐκ καρχηδόνος 
6.67	    καὶ σίλφιον, θύμον τε τῶν ὑμηττίων. 
6.67	τοῦ μέντοι σιλφίου τὸ μὲν σπέρμα καλεῖται μαγύδαρις, ἡ δὲ ῥίζα 
6.67	σίλφιον, τὸ δὲ φυτὸν καυλός, τὸ δὲ φύλλον μάσπετον. καὶ ἕτερον 
6.68	δέ τι ἥδυσμα ἐοικὸς σιλφίῳ, ἧττον δὲ δριμύ, ἐκαλεῖτο μαγύδαρις. 
6.68	μίνθα δὲ ἢ μίνθη τὸ καλούμενον ἡδύοσμον, ὅπερ ὠνομάσθαι φασὶν 
6.68	ἀπὸ μίνθης· ἡ δ' ἦν πλούτωνος παλλακὴ εἰς τοῦτο τὸ φυτὸν μεταβαλοῦσα.
6.68	μέμνηται τῆς μίνθης κρατῖνος ἐν τοῖς νόμοις 
6.68	    τυρῷ καὶ μίνθῃ παραλεξάμενος καὶ ἐλαίῳ. 
6.68	εἴη δ' ἂν τῶν ἡδυσμάτων καὶ τὰ ὑποτριμμάτια, ἃ καὶ καταχυσμάτια, 
6.68	καὶ σκόροδον καὶ σκοροδάλμη καὶ ὀξάλμη, ὡς κρατῖνος ἐν ὀδυσσεῦσιν
6.68	
6.69	  φρύξας καὶ ἑψήσας καὶ ἐπανθρακίσας καὶ ὀπτήσας, 
6.69	  εἰς ἅλμην καὶ ὀξάλμην κᾆτ' ἐς σκοροδάλμην 
6.69	  χλιαρὸν ἐμβάπτων, ὃς ἂν ὀπτότατός μοι ἁπάντων 
6.69	  ὑμῶν φαίνηται, κατατρώξομαι ὦ στρατιῶται. 
6.69	ὁ δ' ἀριστοφάνης ἐν τῷ γήρᾳ λέγει 
6.69	      ὀξωτά, σιλφιωτά, βολβός, τευτλίον, 
6.69	      περίκομμα, θρῖον, ἐγκέφαλος, ὀρίγανον. 
6.69	εἴη δ' ἂν προσῆκον τοῖς ἡδύσμασι καὶ ὁ κάνδυλος ἐξ ἀμύλου καὶ  
6.70	τυροῦ καὶ γάλακτος καὶ μέλιτος· καὶ ἡ ματύλλη, μακεδονικὸν εὕρημα, 
6.70	δίψους ἐγερτικὸν βρῶμα, ᾧ ἐχρῶντο μεσοῦντος τοῦ πότου· καὶ ὁ μυττωτός,
6.70	τρῖμμα ἐκ σκορόδων δριμύ. πολλὰ δ' ἂν εἴη τῶν περὶ 
6.70	τὴν ἡδυντικὴν σκευασίαν ἐξευρεῖν ἐκ τῶν ὀψοποιικῶν συγγραμμάτων 
6.71	παντολέοντος καὶ μιθαίκου καὶ ζωπυρίνου καὶ σόφωνος καὶ ἡγησίππου
6.71	καὶ παξάμου καὶ ἐπαινέτου. συναριθμοῖτο δ' ἂν τούτοις 
6.71	ἡρακλείδης τε ὁ συρακούσιος καὶ τυνδάριχος ὁ σικυώνιος καὶ σιμωνακτίδης
6.71	ὁ χῖος καὶ γλαῦκος ὁ λοκρός, ὀψοποιικῆς πραγματείας 
6.71	σοφισταί. 
6.71	  ἐκαλοῦντο δὲ καὶ οἱ ἅλες ἡδυντῆρες διὰ τὸ ἡδύνειν. καὶ τὸ 
6.71	ἀρτύειν δὲ ἡδύνειν ἔλεγον. φυλλάδας δ' ἐκάλουν τὰ χλωρὰ 
6.71	ὑποτρίμματα. τὸ δ' ἐπὶ πᾶσιν ἐπιφόρημα τύβαριν οἱ δωριεῖς ἐκάλουν· 
6.71	ἦν δ' ἐν ὄξει σέλινα. 
6.72	  ἐπεὶ δὲ τῶν χωρὶς ἄρτου βρωμάτων ἐπιμνησθέντες ὑπηνέχθημεν 
6.72	εἰς τὰ σὺν ἄρτῳ ἐσθιόμενα, οὐδὲν ἂν κωλύοι καὶ τὰ τῶν ἄρτων 
6.72	εἴδη συναγαγεῖν. οἱ μὲν κριβανῖται οἱ δ' ὀβελίαι, κόλλικες, 
6.72	κόλλαβοι, ναστοί, ἄμυλοι, κολλῦραι, ζυμῆται, σησαμῖται, χαρίσιοι, καχρυδίαι·
6.73	οἱ δ' ἔτι φαυλότεροι πιτυρίαι. εἴποι δ' ἄν τις καὶ ἄρτον 
6.73	πύρινον, πρὸς τὸν ἐκ κριθῆς διαιρῶν. οἱ δὲ σητάνιοι ἄρτοι ἐκ τῶν 
6.73	σητανίων πυρῶν, οἵ εἰσι τετράμηνοι· τητινὸν γὰρ τὸ ἐπέτειον. τὸν 
6.73	μέντοι χαρίσιον πλακοῦντα εἶναι λέγουσιν. καὶ ἄνανος† δ' ἄρτος 
6.73	ἐγγυτέρω πλακοῦντος. αἰγύπτιοι δὲ τοὺς εἰς ὀξὺ ἀνηγμένους ἄρτους  
6.73	κυλληστεῖς ὠνόμαζον, ὡς ὀρίνδην τινὰ ἄρτον αἰθίοπες τὸν ἐξ ὀρινδίου
6.73	γινόμενον, ὅ ἐστι σπέρμα ἐπιχώριον, ὅμοιον σησάμῳ. ὁ γὰρ ὀρθοστάτης
6.74	ἱεροῦ ἄρτου τι εἶδος. τὸ δ' ἐργαλεῖον. ἐν ᾧ τὰ ἄλευρα 
6.74	διεσήθετο, τὸ μὲν ἐκ σχοίνων πλέγμα κόσκινον, εἰ δὲ τῷ τοῦ κοσκίνου
6.74	κύκλῳ ἀντὶ τοῦ σχοίνου λινοῦν τι σινδόνιον εἴη ἐξημμένον, ὡς 
6.74	ἀκριβέστερον τὸ ἄλευρον καθαίροιτο, ἀλευρόττησις ἐκαλεῖτο, εἰ δ' ἐξ 
6.74	ἐρίου εἴη, κρησέρα. ἔνθα δ' ἐπλάττοντο οἱ ἄρτοι, πλάθανον· 
6.74	ὁμοίως καὶ δι' οὗ ἐπλάττοντο. εἴρηται δὲ καὶ σεμίδαλις παρά τε 
6.74	λυκούργῳ τῷ ῥήτορι καὶ πολλοῖς τῶν κωμῳδοδιδασκάλων·
6.75	στράττις 
6.75	δὲ καὶ τὴν γενικὴν εἴρηκε σεμιδάλιδος. ἀπὸ δὲ ναστῶν ὁ ναστοφάγος
6.75	καὶ τὸ ναστοφαγεῖν, καὶ ὁ ναστοκόπος παρὰ πλάτωνι τῷ κωμικῷ.
6.75	μᾶζαι δ' αἱ μὲν ἱεραί, ἀμφιφῶντες μὲν οὓς 
6.75	ἔφερον εἰς μουνυχίας ἀρτέμιδος, δᾷδας ἡμμένας περιπήξαντες, ὀβελίαι
6.75	δ' ἄρτοι οὓς εἰς διονύσου ἔφερον οἱ καλούμενοι ὀβελιαφόροι, 
6.75	ἐκ μεδίμνου ἑνὸς ἢ δυοῖν ἢ τριῶν τὸ μέγεθος, δι' ὀβελίσκων τινῶν 
6.76	εἰργμένους, ἀφ' ὧν καὶ τοὔνομα. πέλανοι δὲ κοινοὶ πᾶσι θεοῖς, ὡς 
6.76	αἱ σελῆναι τῇ θεῷ· κέκληνται δ' ἀπὸ τοῦ σχήματος, ὥσπερ καὶ ὁ 
6.76	βοῦς· πέμμα γάρ ἐστι κέρατα ἔχον μεμιμημένα, προσφερόμενον ἀπόλλωνι
6.76	καὶ ἀρτέμιδι καὶ ἑκάτῃ καὶ σελήνῃ. μελιτοῦττα μὲν τροφωνίῳ
6.76	ὡς ἀρεστήρ, καὶ ὑγίεια ὁμοίως· καὶ γὰρ ὑγίεια μάζης τι εἶδος. 
6.76	αἷς δ' ἄνθρωποι χρῶνται μάζαις, τούτων τὰ ὀνόματα ἄνθεμα, θριδακίνη,
6.76	φύστη, οἰνοῦττα, ἐφίερος, δανδαλίς, λωλώ, διακόνιον, τριπτή,  
6.77	ἀνεμώνη, καρδάμη. καὶ βήρηκες δὲ μᾶζαί εἰσι μεμαγμέναι διηθημένων
6.77	τῶν ἀλφίτων, αἱ δὲ δανδαλίδες πεφρυγμένων κριθῶν, καὶ 
6.77	πρόκωνα καὶ προκώνια τὰ ἐξ ἀφρύκτων κριθῶν ἄλφιτα. τὰ δὲ 
6.77	πλακούντων εἴδη ἄμης ἀμητίσκος, πυραμοῦς, σησαμοῦς, ἔγχυτος, 
6.77	ἔνθρυπτα, στρεπτοί, νεήλατα, κοτυλίσκος, φθοῖς καὶ φθοίδια, ἐπίχυτος, 
6.77	θρυμματίδες· ἦν δὲ καὶ κρηπὶς ἐξ ἀλεύρου καὶ μέλιτος, ᾗ ἐνέκειντο ἀμπελίδες
6.77	τινὲς ἢ συκαλίδες ὀπταί, ὧν βρωθεισῶν τὴν κρηπῖδα ζωμῷ 
6.77	ὀρνιθείῳ ἐνθρύψαντες ἤσθιον. ἐκαλεῖτο δὲ καὶ στεγαστὴ θρυμματίς. 
6.78	εὐδόκιμοι δὲ καὶ οἱ σάμιοι πλακοῦντες, καὶ οἱ φιλοξένιοι, τοῦ λευκαδίου
6.78	φιλοξένου τὸ εὕρημα. ναστοὶ δ' οἱ αὐτοὶ καὶ σακτοὶ καλοῦνται,
6.78	κῶνος σὺν ἀσταφίσι καὶ ἀμυγδάλαις, ἅπερ τριφθέντα καὶ μιχθέντα
6.78	ὀπτᾶται. ὁ δ' ἐχῖνος νησιωτικὸς πλακοῦς, ἄμητι προσεοικώς. 
6.78	ὁ δ' ἐσχαρίτης ῥοδιακός, μεθόριος ἄρτου καὶ πλακοῦντος. προσαριθμητέον
6.78	δὲ τούτοις καὶ τὰ μελίπηκτα, οὐκ οἶδα εἰ καὶ τὰ ἴτρια καὶ 
6.78	τοὺς ταγηνίας· εἰσὶ δ' οἱ αὐτοὶ ταῖς ἐγκρίσιν. 
6.79	    ταγηνίας ἤδη τεθέασαι χλιαρούς, 
6.79	    σίζοντας ὅταν αὐτοῖσιν ἐπιχέῃς μέλι 
6.79	κράτητος ἡ λέξις· τῷ δὲ ταγηνίᾳ κατὰ τοῦ ταγήνου χυθέντι 
6.79	ἐπεχεῖτο τυρὸς ἔλαιον μέλι σήσαμα. ὠνομάζετο δέ τινα καὶ πηνία, 
6.79	ἃ τοῖς πλακοῦσιν ἐνετίθετο προσεοικότα πηνίοις· λευκὰ δ' ἦν τὴν 
6.79	χρόαν. 
6.79	  τὰ δ' ἐπιδορπίσματα ἀριστοφάνης μὲν ἐπιφορήματα 
6.79	καλεῖ, ὥστε εἴη ἂν καὶ τὸ ἐπιδορπίζεσθαι ἐπιφορεῖσθαι, ἦν δὲ τρωγάλια,
6.79	κάρυα, μυρτίδες, μέσπιλα, ἃ καὶ ὄα καλεῖται· καὶ τοὔνομα ἔστι 
6.80	παρὰ πλάτωνι τοῦτο, ὡς παρ' ἀρχιλόχῳ ἐκεῖνο.  
6.80	κόκκοι ῥόας· καὶ οὕτω μὲν ὁ καρπός, τὸ δὲ δένδρον ῥοιά, εἴποις δ' 
6.80	ἂν καὶ κοκκίσαι ῥόαν κατ' ἀριστοφάνην· 
6.80	    ὀξυγλύκειάν τἆρα κοκκιεῖς ῥόαν. 
6.80	τουτὶ δὲ τὸ ἰαμβεῖον ἀριστοφάνης οὐκ ἴδιον ὂν εἴρηκεν, ἀλλ' ὡς 
6.80	αἰσχύλου. ἀμύγδαλα. κάρυα περσικά, ἃ νῦν βασιλικά. ἰσχάδες
6.81	χελιδόνιοι αἱ ἀττικαὶ, αἳ καὶ χελιδόνες καλοῦνται, καὶ ἄλλαι ἀμφαρίστεως
6.81	καὶ φιβάλεως καὶ βασίλεως καὶ κορώνεως, καὶ πρόκριδες καὶ 
6.81	ὄξαλοι, καὶ βαγινδάριοι δ' αἱ ῥόδιαι, καὶ παλάσια, ἃ καὶ κρατῖνος 
6.81	ἰσχάδα κοπτὴν καλεῖ. τὰ δ' οὔπω πέπειρα τῶν σύκων οἴδακες 
6.81	καλοῦνται παρὰ λάκωσι καὶ φήληκες παρ' ἀθηναίοις. ἄπιοι, μῆλα, 
6.82	ὄχναι, ἀχράδες, ἀσταφίδες, σταφυλαί, καὶ τούτων ὀνόματα ἐλάεως ἀμάμαξυς,
6.82	φοινικοβάλανος, κρητική, μελίνεως, μεθύσεως, χαιρένεως, ψιθία, 
6.82	κρῆσσα, σύρα, ῥοδία, λίβυσσα, πράμνειος, ἀλωπέκεως, κορώνεως, 
6.82	λημνία, βυβλία, νικοστρατία, χαρόπη, οἰνόπη, πελλαία, περγαία, 
6.82	πελμηρίς, πετραία, σαμία, σωχὶς ἡ καὶ αἰγυπτία, τορνία. 
6.83	  ἦσαν δέ τινες πρῶται τράπεζαι καὶ δεύτεραι καὶ τρίται. καὶ 
6.83	τρίποδες μὲν ἐφ' ὧν ἔκειντο· καὶ ἔστι τοὔνομα παρ' ἡσιόδῳ 
6.83	καὶ ἐν τελμισσεῦσιν ἀριστοφάνους· αἱ δ' ἐπιτιθέμεναι καὶ 
6.83	αἰρόμεναι τράπεζαι, ἃς νῦν μαγίδας καλοῦσιν. ἔστι μέντοι καὶ τὸ τῆς 
6.83	μαγίδος ὄνομα παρὰ σοφοκλεῖ ἐν χρήσει 
6.83	      τὰς ἑκαταίας μαγίδας δόρπων. 
6.84	τούτων δὲ τὴν εὐρύτητα ὅμηρος ὑποδηλοῖ εἰπὼν ‘ἐτίταινε 
6.84	τραπέζας.’ τραπέζας δ' ἐκάλουν καὶ τὰ σιτία τὰ ἐπ' αὐτῶν τιθέμενα. 
6.84	τὰ δ' ἀγγεῖα τὰ ἐπὶ τῶν τραπεζῶν κοινῇ μὲν τεύχη ἐρεῖς ἀργυρᾶ 
6.84	καὶ χρυσᾶ· καθ' ἕκαστον δέ, οὓς μὲν δίσκους καλοῦσιν, κύκλους ἐρεῖς 
6.84	ἀργυροῦς ἢ χεύματα ἀργυρᾶ ἢ πίνακας, καὶ τοὺς ἐλάττους πινακίσκους, 
6.85	καὶ πίνακας κρεῶν, καὶ πινακίσκους ἰχθυηρούς. τὰ δὲ τῶν ἡδυσμάτων  
6.85	ἀγγεῖα ὀξίδας μὲν αἷς τὸ ὄξος ἔνεστιν, ἐμβάφια δὲ καὶ λεκάνια καὶ 
6.85	τρύβλια καὶ ὀξύβαφα, ἐν οἷς τὰ ἡδύσματα ἢ βρώματα· ὀξύβαφα δ' 
6.85	ἐκάλουν πάλαι καὶ τὰ ὑποδεχόμενα τὰς λάταγας. τὰς δὲ καλουμένας 
6.85	πατέλλας λεκανίδας ὀνομαστέον, εἰ καὶ ἐξ ἀργύρου εἶεν· θεόπομπος 
6.86	μὲν γὰρ ὁ κωμικὸς εἴρηκεν ὀρνιθίων λεκάνην, ἀριστοφάνης
6.86	δὲ λεκανίσκην, ἀλλαχοῦ δὲ λεκάνην καὶ 
6.86	ἀλλαχοῦ 
6.86	    καί μοι λεκάνιον τῶν λαγῴων δὸς κρεῶν. 
6.86	ταῦτα δ' ὅσα κατὰ φιάλας ἀνεπέπτατο, καὶ κάναστρα καλούμενα 
6.86	εὑρεῖν ἔστι παρὰ νικοφῶντι τῷ κωμικῷ, ὡς καὶ 
6.86	παρὰ κρατίνῳ ‘βαλάνων ἄβακα.’ τὸ δὲ νῦν κανίσκιον κανήτιον
6.87	ἐκάλουν, ὡς τὸ λίκνον κάνητα. μαζονόμια δὲ κοῖλοι μεγάλοι 
6.87	πίνακες, ἐφ' ὧν αἱ μᾶζαι διενέμοντο· ξύλινοι δ' ἦσαν. μυστίλη μὲν 
6.87	οὖν ψωμὸς κοῖλος εἰς ἔτνος ἢ ζωμὸν βαθυνθείς, ἀφ' οὗ καὶ τὸ μυστιλήσασθαι
6.87	λέγουσιν· ἐμοὶ δὲ καὶ τὴν καλουμένην λίγλαν μυστίλην 
6.87	ἥδιον καλεῖν ἢ λίγλαν. καίτοι ἐν ἀλεξάνδρου πρὸς τὴν μητέρα 
6.87	ἐπιστολῇ μέμνημαι ἐν ἄλλοις σκεύεσι καὶ τὸν μύστρον εὑρών. τὸ 
6.87	δὲ κοχλιάριον καλοίης ἂν μυστιλάριον ἢ κοχλιώρυχον. 
6.88	  τὰ δὲ μαγείρου σκεύη χύτρας, λοπάδας, μολιβδοδέτους ἐσχάρας, 
6.88	ἰχθυοπτρίδας, ὀβελοὺς βουπόρους, ὀβελίσκους, τάγηνον, κρεάγραν, ἣν 
6.88	καὶ ἁρπάγην ἐκάλουν καὶ λύκον καὶ ἐξαυστῆρα, καὶ τὸ ἐξελεῖν ἐξαῦσαι· 
6.88	τορύνην, ἣ καὶ εὐέργην ὠνόμαζον καὶ ἐόργην, καὶ ἐοργῆσαι τὸ τορυνῆσαι·
6.88	ζωμήρυσιν ἐτνήρυσιν, λέβητας, χαλκία, κριβάνους, βαύνους, ἰπνούς,
6.89	πυραύνους ἔστι δ' ἀγγεῖα ἐν οἷς τοὺς ἐμπύρους ἄνθρακας 
6.89	κομίζουσιν ἐσχαρίδας, ἰπνολεβήτιον, θερμαντῆρα, χυτρόγαυλον, ἡθμόν, 
6.89	κοπίδα, μαχαίρας, δορίδας, αἷς ἔδερον ἢ ἐφ' ὧν, ἴσως δὲ καὶ τυρόκνηστιν,
6.89	ἣν καὶ κύβηλιν καλοῦσιν. ὃ δὲ νῦν ταγηνοστρόφιον, οἱ πάλαι 
6.89	λιστρίον ἢ πτέον. κρατευτήρια δὲ σιδήριον ᾧ τοὺς ὀβελίσκους  
6.89	ἐπετίθεσαν πρὸς τὴν ὄπτησιν τῶν κρεῶν, ἐφ' οὗ καὶ ὅμηρος 
6.90	ἴσως εἴρηκε ‘κρατευτάων ἐπαείρας.’ ἔστι δὲ καὶ ἀλετρίβανος ὁ 
6.90	καὶ δοῖδυξ· τὰς δὲ τοῦ δοίδυκος ἐν τῇ θυΐᾳ περιαγωγὰς περιαμφίδας
6.90	εὔπολις κέκληκεν. καὶ μὴν καὶ τάδε, θυΐα, κάρδοπος, 
6.90	ξάνιον ἢ ἐπίξηνον, ὅπερ ἡ νέα κωμῳδία ἐπικόπανον
6.90	καλεῖ· τὸ δ' αὐτὸ παρὰ τοῖς πάλαι ἐλεὸν ἐκαλεῖτο. ἄβαξ 
6.90	ἀβάκιον, κακάβη, πατάνιον ἢ πατάνα· οὕτω γὰρ σώφρων
6.90	εἴρηκεν, ‘πατάνα αὐτοποίητος,’ ὥστε καλοῖτ' ἂν πατάνη. καὶ 
6.90	ἐπίχαρμος δὲ τὴν ἔγχελυν πατάνεψιν εἴρηκεν. εἴη 
6.90	δ' ἂν ἡ πατάνη λοπάδιον ἐκπέταλον, ὃ νῦν ἴσως ἀπὸ τούτου καλοῦσι 
6.91	πατέλλιον. ἐχῖνος δὲ χύτρας εἶδος ἦν. μέμνηται δ' ἀριστοφάνης 
6.91	καὶ κρεωστάθμης. 
6.91	  τὰ δὲ τῶν μαγείρων ἔργα ἀφεῦσαι, εὗσαι, καθῆραι, κόψαι, τεμεῖν
6.91	διατεμεῖν, ῥαχίσαι, ἑψῆσαι, ὀπτῆσαι, ἐπανθρακῶσαι, μάξαι, διηθεῖν, 
6.91	διαττᾶν, ἀποβράττειν, τρίβειν ἐν θυΐᾳ, σταθεύειν, ἡδύνειν, ἀρτύειν, 
6.91	σκευάζειν, ὀνθυλεύειν. τάχα δὲ καὶ τὸ καπνίζειν εἴποις ἂν ἐπ' 
6.91	αὐτῶν, ὡς δημοσθένης ‘φήσαντες γὰρ καπνίζειν ὀψοποιουμένους
6.91	τοὺς παῖδας.’ εὗστραι δ' οἱ βόθροι ἐκαλοῦντο, ἐν οἷς εὕεται 
6.91	τὰ χοιρίδια. τὰ δ' ἐκκαύματα εὔσανα, ὡς τὰ ξύλα καύσιμα. 
6.92	  ἐπεὶ δὲ καὶ τὸ κατὰ χειρὸς ὕδωρ συμποτικὸν ἦν, χέρνιβα μὲν 
6.92	τὸ ὕδωρ ὅμηρος καλεῖ, πρόχουν δὲ τὸ ὑδροφόρον ἀγγεῖον,
6.92	λέβητα δὲ τὸ ὑποδεχόμενον. σὺ δ' ἂν καὶ προχοίδιον εἴποις 
6.92	τὴν πρόχουν, καὶ λεβήτιον θάτερον, καὶ τὸ συναμφότερον ὡς εὔπολις 
6.92	χερόνιπτρον, καὶ κρητήριον δὲ τὴν ἐπίχυσιν, καὶ ἐπικρῆσαι 
6.92	τὸ καταχέαι, καὶ νίψασθαι μὲν τὸ πρὸ τῆς τροφῆς, ἀπονίψασθαι δὲ 
6.92	τὸ μετὰ τὴν τροφήν. ὅπου δ' ἔστιν ἀπομάξασθαι ἐναπομάξασθαι 
6.93	ἀποψήσασθαι, τὸ ἐκμαγεῖον καὶ χειρόμακτρον ἂν προσείποις. οἱ δὲ 
6.93	πάλαι ταῖς καλουμέναις ἀπομαγδαλιαῖς ἐχρῶντο, αἳ ἦσαν τὸ ἐν τῷ 
6.93	ἄρτῳ μαλακὸν καὶ σταιτῶδες, εἰς ὃ ἀποψησάμενοι τοῖς κυσὶν αὐτὸ  
6.93	παρέβαλλον, ὅθεν καὶ λακεδαιμόνιοι κυνάδα τὴν ἀπομαγδαλιὰν καλοῦσιν.
6.93	ὑποδηλοῖ δὲ καὶ ὅμηρος· 
6.93	    ὡς δ' ὅταν ἀμφὶ ἄνακτα κύνες δαίτηθεν ἰόντα 
6.93	    σαίνως'· αἰεὶ γάρ τε φέρει μειλίγματα θυμοῦ. 
6.94	  σπόγγοις δὲ καὶ σπογγιαῖς καθηράντων οἱ ὑπηρέται τὰς τραπέζας
6.94	καὶ πάντα τὰ λείψανα τῆς τροφῆς τὰ ἐπὶ τοὔδαφος ἀπερριμμένα,
6.94	οἷον φυλλία τὰ δὲ τῆς θριδακίνης φύλλα οὕτω καλεῖται  
6.94	καὶ κογχυλίων κόγχους καὶ ὀστρέων κόγχας καὶ ἰχθύων λέπη καὶ καράβων
6.94	ὄστρακα καὶ κρεῶν ὀστᾶ καὶ ὀπώρας μίσκους, ἃ καὶ κορήματα 
6.94	κλητέον. παῖς ἐκκορείτω παρακορείτω, καθαιρέτω, καλλυνέτω, σαιρέτω, 
6.94	κορήθρῳ ἢ καλλύντρῳ· σάρον γὰρ ὡς ἐπὶ πολὺ τὸ ἐν τῇ ἅλῳ ἐκάλουν,
6.94	ὡς τὸ ἐν τοῖς ἀλφιτείοις μυλήκορον. συναθροιζέτω δὲ εἰς ἄρριχόν
6.94	τινα ἢ κόφινον ἢ σπυρίδα ἢ σπυρίχνιον ἢ φερνίον· ἐκαλεῖτο δ' 
6.94	οὕτως ἡ ἰχθυηρὰ σπυρίς. 
6.95	  οἱ δὲ οἰνοχόοι τὰ ἐκπώματα ἐκπλυνόντων τε καὶ διανιπτόντων
6.95	καὶ κλυζόντων καὶ καθαιρόντων, καὶ τὰς φιάλας ἐπὶ τῶν 
6.95	δακτύλων ἄκρων ὀχείτωσαν, προσφέροντες τοῖς συμπόταις εὐλαβῶς. 
6.95	τὰ δ' ἐκπώματα καὶ ποτήρια ἄν τις εἴποι τὸ γὰρ δέπας καὶ κύπελλον
6.95	ποιητικά τὰ δὲ τούτων εἴδη κύλικα κυλίσκην, φιάλην, 
6.95	ἀγκύλην, λεπαστήν, κυμβίον, ἡμίτομα, χαλκόστομα, μαστούς, καρχήσιον,
6.96	καὶ θηρίκλειον μὲν καὶ κάνθαρον ἀπὸ τῶν ποιησάντων, ἀντιγονίδα
6.96	δὲ καὶ σελευκίδα καὶ ῥοδιάδα ἢ ῥοδιακὸν ἀπὸ τῶν χρησαμένων,
6.96	ἀμφίθετον δὲ φιάλην, ὡς ὅμηρος, καὶ χρύσεον 
6.96	ἄμφωτον ἀπὸ τῶν σχημάτων· τὸ δὲ μόνωτον κοτυλίσκος ὠνομάζετο. 
6.96	καλοῦνται δὲ καὶ ἡδυπότιδες, λαβρώνιοι, δῖνοι, ᾠδοί, ῥυτά, σκύφοι,
6.96	κότυλος. καὶ κόνδυ καππαδοκικόν, καὶ βατιάκη· περσικὸν δ' ἦν 
6.97	τὸ ἔκπωμα, ὡς κώθων λακωνικόν· τοῦ δὲ κώθωνος αἱ ἑκατέρωθεν  
6.97	πλευραὶ, ὥσπερ καὶ τῆς χύτρας, ἄμβωνες καλοῦνται. ἔστι δ' εἰπεῖν 
6.97	καὶ φιάλας λυκιουργεῖς, καὶ δίκερας ἢ δίκρουνον ῥυτόν. τὸ δὲ κισσύβιον
6.97	κισσὸς περιέθει, ἀφ' οὗ τὸ ὄνομα. τὸ δ' ἄλεισον τὸ ὁμηρικὸν 
6.97	μέγα ἦν ἔκπωμα, κληθὲν ἐκ τοῦ ἅλις πιεῖν, ὡς ἡ ἄμυστις·
6.97	καὶ γὰρ τοῦτο οὐ μόνον τὴν ἀθρόαν πόσιν ἀλλὰ καὶ ἐκπώματος 
6.97	σχῆμα δηλοῖ. καὶ ἀσάμινθος δὲ ποτήριον ἂν εἴη, ὡς ὅμηρός 
6.98	τε μηνύει τηλεμάχου διδόντος μενέλεῳ δύ' ἀσαμίνθους, καὶ κρατῖνος 
6.98	ἐν χείρωσιν 
6.98	    ἐξ ἀσαμίνθου κύλικος λείβων. 
6.98	κυλίσκιον δ' ἡ σμικρὰ κύλιξ· ἡ γὰρ κυλιχνὶς πυξίς ἐστιν. χρυσὶς δὲ 
6.98	καὶ ἀργυρὶς φιάλαι μὲν ἄμφω, τοὔνομα δ' ἐκ τῆς ὕλης ἔχουσιν. μεσόμφαλοι
6.98	δὲ φιάλαι καὶ βαλανειόμφαλοι τὸ σχῆμα προσηγορίαν ἔχουσι, 
6.98	χρυσόμφαλοι δὲ τὴν ὕλην, ὡς αἱ σαπφοῦς χρυσαστράγαλοι. 
6.98	βομβυλιὸς δὲ τὸ στενὸν ἔκπωμα καὶ βομβοῦν ἐν τῇ πόσει, ὡς ἀντισθένης
6.99	ἐν προτρεπτικῷ. τὸ δὲ ποτήριον ἴων
6.99	ἐκάλεσεν. ἔστι δέ τι καὶ ὁ κότυλος διονυσιακὸν ἔκπωμα, 
6.99	ὥσπερ καὶ ὁ κοτυλίσκος. ὁ δὲ ψυκτὴρ πολυθρύλητος, ὃν καὶ δῖνον 
6.99	ἐκάλουν, ἐν ᾧ ἦν ὁ ἄκρατος· οἱ πολλοὶ δ' ἀκρατοφόρον αὐτὸν καλοῦσιν. 
6.99	οὐ μὴν ἔχει πυθμένα ἀλλ' ἀστραγαλίσκους. καὶ γευστηρίου μὲν 
6.99	ἀριστοφάνης μέμνηται, μάνου δὲ νίκων ἐν κιθαρῳδῷ 
6.99	
6.99	  πατριώτιδα δὲ μάνην λαβὲ κεραμεοῦν ἁδρόν, 
6.99	  χωροῦντα κοτύλας πέντ' ἴσως. 
6.100	ὁλκαίου δ' ἀντίοχος· ἔστι δ' ὁλκαῖον ᾧ τὰ ἐκπώματα ἐναπονίπτουσιν. 
6.100	αἰγινήτας δέ φησιν ἡρόδοτος πίνειν ἐκ χυτρίων ἐπιχωρίων. 
6.100	ἀριστοφάνης δέ που ἔφη 
6.100	      ἐπίνομεν 
6.100	    ἐξ ὑαλίνων ἐκπωμάτων, 
6.100	ἡ δὲ μετανιπτρὶς κύλιξ ἐστὶν, ἣν μετὰ τὸ ἀπονίψασθαι ἐλάμβανον· τὸ  
6.100	δ' ὄνομα οὐκ ἀπὸ τοῦ κατὰ τὸ ἔκπωμα σχήματος ἀλλὰ τῆς τάξεως.
6.100	ἦν δὲ ὑγιείας ἱερά, ὥσπερ καὶ διὸς σωτῆρος ὁ τρίτος κρατὴρ 
6.100	ἱερὸς ἦν. ἀγαθοῦ δὲ δαίμονος ὁ μετὰ τὰς τραπέζας ἄκρατος, καὶ 
6.100	ἑρμῆς ἡ τελευταία πόσις, ὅθεν καὶ ὅμηρος ‘τῷ πυμάτῳ 
6.100	σπένδεσκον.’ 
6.101	  τὸ δὲ σύμπαν ἄριστον ἀριστῆσαι, ἠρίστησα συνηρίστησα, ἀριστοποιουμένους,
6.101	ἀριστῶσαι καὶ τὸ μενάνδρου δρᾶμα συναριστῶσαι,
6.101	καὶ ὁ παρὰ ξενοφῶντι ἀνάριστος
6.101	καὶ πάλιν δεῖπνον δειπνῆσαι ἐδείπνησα συνεδείπνησα, καὶ τὸν 
6.101	σύνδειπνον καὶ τὸν συνδειπνοῦντα παρὰ δημοσθένει καὶ 
6.102	τὸ περίδειπνον, καὶ δειπνοποιεῖσθαι, δειπνοφόρος δὲ παρὰ λυσίᾳ ,
6.102	καὶ δειπνοφορία παρ' ἰσαίῳ. καὶ ἀριστόδειπνον
6.102	μένανδρος εἴρηκε καὶ ἄδειπνον ἐν ὀργῇ .
6.102	οἱ δὲ καὶ τρίτον φασὶ τὰ δόρπα ἢ τὸν δόρπον ἢ ὡς ξενοφῶν
6.102	δορπηστόν, καὶ δορπήσασθαι ἐπιδορπήσασθαι 
6.102	ἐπιδορπίσματα, καὶ δορπία ἡ πρώτη τῶν ἀπατουρίων. προσήκοι δ' 
6.102	ἂν αὐτοῖς καὶ δαίς, ἀφ' ἧς καὶ δαιτυμὼν ὁ ἑστιώμενος καὶ δαιτρὸς ὁ 
6.102	μάγειρος, καὶ δαιτρεῦσαι παρ' ὁμήρῳ, καὶ κατεδαίσαντο
6.102	παρ' ἰσαίῳ καὶ πανδαισία. 
6.103	  λύχνοι δὲ καὶ λυχνία· οὕτω δὲ ἐκαλοῦντο αἱ λυχνίαι, καὶ λυχνοῦχος
6.103	ὁ νῦν φανός, καὶ λαμπὰς καὶ λαμπτὴρ καὶ φανοὶ καὶ δᾷδες. 
6.103	λύχνου δὲ διμύξου τῶν κωμῳδῶν φιλύλλιος μνημονεύει,
6.103	καὶ μεταγένης 
6.103	    δίμυξον ἢ τρίμυξον, ἐμοὶ δοκεῖ. 
6.103	θρυαλλίδες δὲ τὰ ἐντιθέμενα, καὶ ἐλλύχνια καὶ φλόμοι. τὸ δὲ παρὰ 
6.103	θεοπόμπῳ τῷ κωμικῷ ὀβελισκολύχνιον, τὸ μὲν 
6.103	σκεῦος ἦν στρατιωτικόν, τὸ δὲ ὄνομα ὑπομόχθηρον. τὴν μέντοι  
6.103	ἐλαιηρὰν ἐπίχυσιν χαλκίον μακρὸν εὔπολις ὠνόμασεν. καὶ 
6.103	στίλβη δὲ ἦν τι ἀγγεῖον γήινον, ᾧ ἀντὶ λύχνου ἐχρῶντο, ὡς πλάτων 
6.103	
6.103	    φείδεσθε τοὐλαίου σφόδρ', ἐξ ἀγορᾶς δ' ἐγώ 
6.103	    ὠνήσομαι στίλβην τιν', ἥτις μὴ πότις. 
6.103	τὸ δὲ ‘πρόμυξον τὸν λύχνον’ πρόβυσον λέγουσιν. 
6.104	  ἔτι δὲ καὶ μύρων ἐν τοῖς συμποσίοις ἐπιμνηστέον. ἰστέον 
6.104	μύρον μεγάλλειον ἀπὸ μεγάλλου σικελιώτου καὶ πλαγγόνιον ἀπὸ 
6.104	πλαγγόνος, καὶ βρενθεῖον δὲ λυδίας, νάρδον βαβυλωνιακὴν ὡς ἄλεξις ,
6.104	καὶ αἰγύπτιον τὸ μέλαν. καὶ ψαγδᾶς δ' αἰγύπτιον
6.104	ἦν μύρον. μύρα δ' ᾔδεσαν καὶ βάκκαριν καὶ ἀμάρακον καὶ 
6.105	ἴρινον. τὸ δὲ ῥόδινον ἔλαιον ῥοδόεν ὅμηρος καλεῖ. ἐκ 
6.105	δὲ κύπρου καὶ κρίνου μύρον ἀβδελλώνυμος ὁ σιδώνιος ἀλεξάνδρῳ 
6.105	ἔπεμψεν. σφόδρα δ' ἦν εὐδόκιμον τὸ βασίλειον μύρον. τὰ δ' 
6.105	ἀγγεῖα τῶν μύρων λήκυθος μυρηρὰ καὶ ἀλάβαστρος· φερεκράτης 
6.105	δ' ἐν λήροις εἴρηκε καὶ κυάθιον ἀργυροῦν, ᾧ τὸ μύρον
6.105	ἐγχέομεν. τὸ δὲ πρᾶγμα μυραλοιφία, καὶ τὸ ῥῆμα μυραλοιφεῖν. 
6.106	καὶ μυρώματα δ' εἰρήκασι, καὶ μυρίσασθαι καὶ μυρίσαι. τὸ δ' ἀγγεῖον
6.106	ᾧ τὸ μύρον ἐνῆν, φιάλῃ προσεοικός, ἐξάλειπτρον ἐκαλεῖτο. 
6.106	τὰ δ' ἐν τοῖς στεφάνοις ἄνθη ῥόδα, ἴα, κρίνα, σισύμβρια, ἀνεμῶναι,
6.106	ἕρπυλλος, κρόκος, ὑάκινθος, ἑλίχρυσος, ἡμεροκαλλές, ἑλένειον,  
6.106	θρυαλλίς, ἀνθρίσκος, νάρκισσος, μελίλωτον, ἀνθεμίς, παρθενίς. μέμνηται
6.106	δὲ τῶν πλείστων κρατῖνος ἐν μαλθακοῖς, ὥσπερ καὶ 
6.107	κοσμοσανδάλου καὶ σμίλου, ὅπερ ἦν τῆς σμίλακος ἄνθος. καὶ ὅμηρος
6.107	μὲν ἅπαντα τὰ ἄνθη λείρια κέκληκε, θεόφραστος 
6.107	δὲ τὸν νάρκισσον καλεῖ λείριον. ἀνακρέων 
6.107	δὲ καὶ μύρτοις στεφανοῦσθαί φησι καὶ κοριάννοις καὶ λύγῳ
6.107	καὶ ναυκρατίτῃ στεφάνῳ σάμψυχος οὗτος ἦν  
6.107	καὶ ἀνήτῳ, ὡς καὶ σαπφὼ καὶ ἀλκαῖος. 
6.107	οὗτοι δ' ἄρα καὶ σελίνοις. ὁ δ' ἀνακρέων 
6.107	καὶ ῥόδινον στέφανον ὠνόμασεν. 
6.107	  τῶν μέντοι συμποτικῶν καὶ αἴνιγμα καὶ γρῖφος. τὸ μὲν παιδιὰν
6.107	εἶχεν, ὁ δὲ γρῖφος καὶ σπουδήν· καὶ ὁ μὲν λύσας γέρας εἶχε 
6.107	κρεῶν τινὰ περιφοράν, ὁ δ' ἀδυνατήσας ἅλμης ποτήριον ἐκπιεῖν. 
6.107	ἐκλήθη δ' ἀπὸ τῶν ἁλιευτικῶν γρίφων. τὰ δὲ ζητήματα ὠνομάζετο 
6.108	κυλίκεια· θεοδέκτης δ' ὁ σοφιστὴς εὐδοκιμήσας ἐν αὐτοῖς, ἐπεὶ καὶ 
6.108	μνημονικὸς ἦν, μνημόνια αὐτὰ ἐκάλεσεν. καὶ παροίνια δ' ᾄσματα 
6.108	ἦν καὶ σκολιά· καὶ μυρρίνην ἐπὶ δεξιὰ περιφέροντές τινες καὶ 
6.108	ἔκπωμα καὶ λύραν ᾄδειν ἠξίουν. 
6.108	  τοῖς μέντοι διαπαννυχίσασιν ἆθλα ἦν σησαμοῦς καὶ πυραμοῦς, 
6.108	πέμματα διὰ μέλιτος ἑφθά, τὸ μὲν ἐκ σησάμων, τὸ δ' ἐκ πυρῶν πεφρυγμένων.
6.109	τὸ δὲ διαπαννυχίσαι καὶ διανυκτερεῦσαι ἂν εἴποις, καὶ 
6.109	παραπέμψαι τὴν νύκτα ἔστε πρὸς ἥλιον, καὶ τὸν λύχνον τὸν τούτοις 
6.109	καιόμενον πάννυχον. 
6.109	  εἰ δὲ καὶ τὸ κοτταβίζειν τῶν συμποτικῶν μέρος, ῥητέον κότταβοι
6.109	κοτταβεῖον ἀποκοτταβίζειν, ἀπ' ἀγκύλης βάλλειν. καὶ τὸ μὲν 
6.109	κοτταβεῖον ἐκρέματο ἐκ τοῦ ὀρόφου ὕπτιόν τε καὶ λεῖον, χαλκοῦ 
6.110	πεποιημένον, ὥσπερ λυχνίου τὸ ἐπίθεμα, ὃ τὸν λύχνον ἐπ' αὐτοῦ  
6.110	φέρει. καὶ μακρά τις ῥάβδος, ἣν καὶ ῥάβδον κοτταβικὴν ὠνόμαζον. 
6.110	τὸ δέ τι ἦν κοίλη τις καὶ περιφερὴς λεκανίς, ἣν καὶ χαλκιὸν ἐκάλουν
6.110	καὶ σκάφην· ἐῴκει δὲ πόλῳ τῷ τὰς ὥρας δεικνύντι. καὶ τῷ 
6.110	μὲν ἐκ τοῦ ὀρόφου κρεμαμένῳ ἐχρῆν ἐπικοτταβίσαντα ποιῆσαί τινα 
6.110	ψόφον, ὃς καλεῖται λάταξ. τοῦτο δὲ καὶ τὸ κοτταβεῖον κατακτὸν 
6.110	κότταβον ἀριστοφάνης καλεῖ, προσεικάζων αὐτὸ κώδωνι 
6.110	σάλπιγγος. τὸ δὲ χαλκίον ἐπεπλήρωτο μὲν ὕδατος, ἐπεπόλαζε δ' 
6.110	αὐτῷ σφαῖρα καὶ πλάστιγξ καὶ μάνης καὶ τρεῖς μυρρίναι καὶ τρία ὀξύβαφα.
6.111	ὁ δ' ὑγρᾷ τῇ χειρὶ τὸν κότταβον ἀφεὶς καὶ τούτων τινὸς 
6.111	τυχὼν εὐδοκίμει. ὁ δὲ πλεῖστα καταδύσας τῶν ἐπιπολαζόντων τὰ 
6.111	κοτταβεῖα τὸ ἆθλον ἐλάμβανεν· ἐκαλεῖτο γὰρ οὐ τὰ ἀγγεῖα κοτταβεῖα 
6.111	μόνον, ἀλλὰ καὶ τὸ ἆθλον, ἦν δὲ πυραμοῦς καὶ σησαμοῦς καὶ ἄλλα 
6.111	τοιαῦτα. οὐ μὴν εἴποι ἄν τις τὸ κοτταβίζειν ἐφ' οὗ νῦν, ἀλλ' ἐμεῖν 
6.111	ἢ ἀποβλύζειν, πλὴν εἴ τις παίζων βούλοιτο οὕτως ὑποπτεύειν τὸ 
6.111	ἐν τῷ γηρυτάδῃ ὑπ' ἀριστοφάνους εἰρημένον 
6.111	  τότε μὲν σου κατεκοττάβιζον, τὸ νυνὶ δὲ καὶ κατεμοῦσι. 
6.111	  τάχα δ' εὖ οἶδ' ὅτι 
6.111	  καὶ καταχέσονται. 
6.112	  τὸ δὲ παῦσαι τὴν ἑστίασιν διαλῦσαι τὸ συμπόσιον, διαπαῦσαι 
6.112	τὸ συμπόσιον, λῆξαι τὸν πότον, ἐκδειπνῆσαι, ἀπαναστῆναι τοὺς συμπότας,
6.112	ἐξαναστῆναι, ἐξελθεῖν, ἀπαλλαγῆναι, ἐπὶ κοίτην τραπέσθαι. 
6.112	  τοῖς δὲ συμποτικοῖς οὐδὲν ἂν κωλύοι προσκεῖσθαί τινα τῶν 
6.112	σποράδην συνωνύμων ἢ καὶ ἄλλως συνηρμοσμένων ἀλλήλοις ὀνομάτων. 
6.113	  τοὺς γείτονας ἐρεῖς ἀστυγείτονας, ὁμόρους, προσχώρους πλησιοχώρους
6.113	περιχώρους, προσοίκους περιοίκους καὶ περιοικίδας πόλεις,
6.113	γειτνιῶντας, προσοικοῦντας παροικοῦντας, ἐφορίους, συνημμένους,
6.113	ὑποικοῦντας παρακατοικοῦντας, παρακατῳκισμένους, συνόρους 
6.113	προσόρους· ἐξοικοῦντας καὶ ἐφεστίους, οἱ γὰρ ἀγχιτέρμονες διθυραμβῶδες.
6.113	
6.114	  γίνεται, φύεται ἀναφύεται, γεννᾶται, σπείρεται, τίκτεται, ἄρχεται,
6.114	συνίσταται, ζῇ, τρέφεται ἀνατρέφεται, σώζεται, ἀνθεῖ καὶ 
6.114	ἀνανθεῖ. τὸ δὲ ἐναντίον φθίνει, τελευτᾷ, ἀπόλλυται, λήγει, φθείρεται,
6.114	ἀφανίζεται, ἀποθνήσκει, ἀναλίσκεται, κτείνεται, ἀναιρεῖται, δαπανᾶται,
6.114	φονεύεται, ἀναλύεται, διαρρεῖ, κατατήκεται. 
6.115	  μετάνοια, μεταμέλεια, μετάγνωσις, μετάμελος, ἀναλογισμός, 
6.115	ἔννοια, ἐπανόρθωσις, ἀνάδυσις, ἀναχώρησις. καὶ τὰ ἀπαρέμφατα
6.115	μετανοῆσαι, μεταμελῆσαι, μεταγνῶναι, γνωσιμαχῆσαι, 
6.115	ἀναλογίσασθαι, ἐπιθεάσασθαι, ἀντιλογίσασθαι, ἐπανορθώσασθαι, ἀναδῦναι,
6.115	ἀναχωρῆσαι, μεταβουλεύσασθαι, μεταδοξάσαι, ἀναψηφίσασθαι, 
6.115	ἀναθέσθαι. 
6.116	  μόνιμον, βέβαιον, ἐχυρόν, πάγιον, ἀσφαλές, ἀμετάβλητον, 
6.116	ἀμετάγνωστον, ἄλυτον, ἀμετάστατον, ἀνεξάλειπτον, ἄτρεπτον, ἀραρός, 
6.116	ἑστός, ἀκίνητον, ἀτρεμές, ἰσχυρόν, ἀρραγές. 
6.117	  συνομολογῶ, συναινῶ, συγκατατίθεμαι, συμμαρτυρῶ, πείθομαι,
6.117	ὁμογνωμονῶ, ὁμοδοξῶ, σύμφημι, συνέπομαι, συνδοκῶ, ἐπινεύω, 
6.117	συνεπαινῶ, σύμψηφός εἰμι, ὁμόφωνος σύμφωνος. καὶ συμφέρομαι,
6.118	ἀπέχομαι†, συμπράττω, συναγωνίζομαι. τὸ δ' ἐναντίον ἐναντιοῦμαι
6.118	ὑπεναντιοῦμαι, ἀντιλέγω, ἀντικρούω, ἀντιτείνω, ἀπειθῶ, 
6.118	διέστηκα τῇ γνώμῃ, διχογνωμονῶ, ἀλλοδοξῶ ἑτεροδοξῶ, ἀρνοῦμαι, 
6.118	ἀποφάσκω ἀπολέγω ἀπαγορεύω, ἀποτρέπομαι, φιλονεικῶ, ἀνταγωνίζομαι,
6.118	ἀντιπράττω, διαφωνῶ, ἐρίζω, διαφέρομαι. τάχα δὲ τακτέον 
6.118	ἐπὶ μὲν τοῦ προτέρου καὶ τὸ συνᾴδειν, ἐπὶ δὲ τοῦ δευτέρου καὶ τὸ 
6.118	ἀπᾴδειν. 
6.119	  λάλος, φλύαρος, κομπώδης, ὀχληρός, ἀπεραντολόγος, ἀδόλεσχος, 
6.119	κουφολόγος, ἀθυρόγλωσσος, γλώσσαλγος, προσκορής, πέρα κόρου ληρώδης.
6.119	λαλιά, φλυαρία, ἀπεραντολογία, κουφολογία, ἀδολεσχία, λῆρος, 
6.119	γλωσσαλγία. διαθρυλῶν τὰ ὦτα, μακρολόγος πολυλόγος, βαρύς, 
6.119	ἐπαχθής, φλήναφος, φληναφῶν, τὴν γλῶτταν ὀλισθηρός, ῥησικοπῶν, 
6.120	ἀποκναίων ἀηδίᾳ, κόπτων τὰ ὦτα, τὸ ἐκ δωδώνης χαλκεῖον, μακρότερα
6.120	τῆς ἰλιάδος λαλῶν, ἀλκίνου ἀπόλογος, ἄπαυστος γλῶττα, 
6.120	ἀνερμάτιστος. μάτην αὐτοῦ τῇ γλώττῃ περίκειται τὸ ἕρκος τῶν 
6.120	ὀδόντων. προπαλὴς γλῶττα, πρόχειρος, ὀλισθηρά, ἐπιχειλής, ἐξωτέρω 
6.120	τῶν ὀδόντων, ὑπὲρ τοὺς τῶν χειλῶν ὅρους, ἀράβιος αὐλός. 
6.121	  κοῦφος, ῥᾴδιος, εὐμετάβολος, εὔτρεπτος, εὐτράπελος, ὀξύρροπος,
6.121	μεταπίπτων μεταρρέων μετατρεπόμενος, οὐκ ἐπὶ τῆς αὐτῆς 
6.121	δόξης μένων, ὄρνις, ἄνεμος, εἰκαῖος, συρφετός, αὔρα, πνεῦμα, ἀκατάστατος,
6.121	ῥᾴων τῶν κωμάτων τὴν τροπήν, πορθμός, εὔριπος, ἀπαγής,
6.121	ἀβέβαιος, ἀνερμάτιστος, σαλεύων, τοῦ φέροντος ἀεὶ πνεύματος, 
6.121	ὀξύτερος πτεροῦ τὴν ῥοπήν. 
6.122	  εἰς κόλακα· βωμολόχος, εἴρων, χλευασμοῦ γέμων, χλεύης μεστός, 
6.122	χλευαστικός, ἀπατητικός, πρὸς χάριν ἐντυγχάνων, πρὸς ἐξαπάτην 
6.122	συνών, ὑπιὼν πάντας, ὑπερχόμενος, θώψ θωπεύων, θέραψ θεραπεύων,
6.122	κολακεύων ὑπερκολακεύων, ὑποκριτής, γελοῖος καταγέλαστος,
6.122	γελωτοποιός, ποιητὴς γελοίων, γελοιάζων γελοιαστής, λιχνοτένθης
6.123	τενθεύων, κομψός, πανοῦργος, γόης, ἀπατεών, ἀνοήτων θηρευτής,
6.123	τραπέζης φίλος, ἄνοιαν τῶν ἀνθρώπων κατευχόμενος, μῖμος 
6.123	γελοίων, ποιητὴς αἰσχρῶν ᾀσμάτων, αἰσχρολόγος, κορδακίζων, μόθων, 
6.123	ἐφύβριστος, σκωμμάτων συνθέτης, τωθαστής τωθαστικός, καὶ κατὰ 
6.123	τοὺς νεωτέρους παράσιτος. εἴποις δ' ἂν καὶ κύων προσσαίνων 
6.123	προσσεσηρώς, ἐπισίτιος, λυμεὼν τῆς νεότητος, ἀσύμβολος, παρεχόμενος
6.123	συμβολὰς τὸν γέλωτα, πᾶν ἂν εἰπὼν καὶ πᾶν ἂν παθών. 
6.124	  ὀργίλος, ὑπέρθυμος βαρύθυμος, ἄμετρος ὀργήν, τραχὺς ὀργήν, 
6.124	ἔκμετρος, χολώδης ἐπίχολος ἀκρόχολος μελάγχολος, ὀξύθυμος, 
6.124	ὀξυθυμίας, πικρός, δύσκολος, μεμψίμοιρος, ὠμός, ἀσυγγνώμων, ἔκπληκτος,
6.124	ἀπαραίτητος ἀπαράπειστος, ἀνεπιεικής ἀφ' οὗ καὶ τὸ 
6.125	πρᾶγμα ἀνεπιείκειαν εἴρηκε δημοσθένης, ἄγριος, θηριώδης, 
6.125	ἀνήμερος, δύσθυμος, δυσόργητος, μηνιῶν βαρύμηνις, ἰοῦ γέμων, σκορπιώδης,
6.125	σκορπίος ζητῶν ὅτῳ ἐγχρίμψει τὸ κέντρον, σφήττιος,  
6.125	ἀνηλεής, καὶ τὰ πλάτωνος ἀτεράμων, κερασβόλος ,
6.125	σιδήρειος, καὶ τὸ 
6.125	ὁμηρικὸν ἀμείλικτος σκληρότερον γὰρ ὁ ἀστεμφής 
6.125	καὶ εὐτελέστερον ὁ ἡροδότου ἀκρομανής, καὶ κωμικώτερον
6.125	ὁ ἀριστοφάνους θυμάγροικος. 
6.126	  κίναιδος, πόρνος, ἀκάθαρτος, βδελυρός, καταπύγων, θηλυδρίας, 
6.126	γυναικίας, ἀσελγής, αἰσχρουγός, ἀκόλαστος, μαλθακός, ἡταιρηκώς, 
6.126	ἐκπεπορνευμένος, ἐμπεπαρῳνημένος, ἐνησελγημένος, τὴν ὥραν πεπρακώς, 
6.126	πρὸς ἀργύριον ἀντικατηλλαγμένος, ταῖς πόρναις ὁμότεχνος, ταῖς ἑταίραις
6.126	προσαμιλλώμενος, καθυβρισμένος, κλύσμα, πάροινος, ἀνδρόγυνος, 
6.127	ὑγρός ὑγρόνους, ἐκτεθηλυσμένος ἢ μεμαλαγμένος, λελυγισμένος, γύννις,
6.127	θῆλυς τὴν ψυχήν, εὐωνότερος τὴν ὥραν τῶν ἀποκεκηρυγμένων 
6.127	ὠνίων, τὴν νεότητα προπεπωκώς, προπετής, τὴν ἡλικίαν 
6.127	πεπρακώς· μοχθηρὸν γὰρ ὁ λακκόπρωκτος, παλίμπρατος δὲ 
6.127	τὴν ὥραν, καὶ παλιγκάπηλος τοῦ κάλλους, προειμένος τὰ κάλλιστα 
6.127	καὶ πεπονθὼς τὰ αἴσχιστα, αἰσχύνων τὸ σῶμα, καταισχύνων τὴν 
6.127	ὥραν, ἐκδεδωκὼς εἰς αἰσχύνην τὸ σῶμα, ἀναισχυντότερος τῶν νεωτέρων,
6.127	ἰταμώτερος ἑταιρῶν, βδελυρώτερος, θρασύτερος, ἐπονείδιστος,
6.127	ἐπίρρητος, ἐπίψογος. 
6.128	  βίοι ἐφ' οἷς ἄν τις ὀνειδισθείη, πορνοβοσκός, κάπηλος, ὀπωρώνης
6.128	ὀπωροπώλης, τελώνης δεκατώνης, δεκατηλόγος εἰκοστολόγος 
6.128	πεντηκοστολόγος ἐλλιμενιστής, κῆρυξ, ναύτης, πανδοκεύς, πορθμεύς, 
6.128	μαστροπός, ὑπηρέτης, βυρσοδέψης σκυτοδέψης, ἀλλαντοπώλης. 
6.128	εἰ δὲ καὶ μὴ διὰ πασῶν ἀνέλθοι τεχνῶν τὸ ὀνείδισμα τοῖς βελτίω 
6.128	βίον αἱρουμένοις, ἀλλ' οἵ γε τοιοῦτοι βίοι τὸ ἐπονείδιστον ἐπ' αὐτοῖς 
6.128	ἔχουσιν, εἰ καί τις ἐπιμένει τῇ τύχῃ. 
6.129	  πρὸς τὸν θορυβοῦντα τὸ δημόσιον τάδε ἄν τις εἴποι. κυκῶν 
6.129	συγκυκῶν, θορυβῶν, στρέφων, συγχέων, συνταράττων, δημοκόπος, 
6.129	θρασύς, προωθῶν ἅπαντας, ἐλαύνων, φύρων τὰ πάντα, μεταπηδῶν ἀναπηδῶν
6.129	ἐμπίπτων, ῥύμῃ φερόμενος, στρόβιλος, ἄνεμος, καταιγίς, χειμάρρους, 
6.129	ἀκατάστατος, ἀναρριπίζων τὸν δῆμον, ἀνερεθίζων, ἐκκάων, ἀναφλέγων,
6.130	ἐξοργίζων, παροξύνων, ἐκστασιάζων, συγκρούων πάντας  
6.130	πρὸς ἀλλήλους, τάρακτρον· ὁ γὰρ στρόφις ἄντικρυς κωμικόν, μεταβάλλων
6.130	δὲ πάντα καὶ μεθιστάς, ἄνω καὶ κάτω τὴν πολιτείαν μεταφέρων,
6.130	ἀηδής, ἀκάθεκτος, πλήκτης, ἀνίδρυτος. εἰ δὲ καὶ δημοσθένης
6.130	φησὶν “ὁ δ' ἔνδον ἐτύρευεν,” ἀλλ' οὐκ ἔγωγε ἀποδέχομαι
6.130	τὸ τυρεύειν. δυναίμην δ' ἂν εἰπεῖν, τίς τὸν τοιοῦτον πόλις 
6.131	χωρεῖ; τίς δ' ἂν τὸν τοιοῦτον ἀνάσχοιτο; τίς δ' ἂν ἐνέγκαι, τις 
6.131	δ' ἂν ἀντίσχοι πρὸς τὴν ῥύμην αὐτοῦ; τῷ δ' ἐστὶν ἀνεκτὸς ἅνθρωπος;
6.131	τί δ' ἄπρακτον αὐτῷ, τί δ' ἀτόλμητον; πάντολμος ἄνθρωπος, 
6.131	πᾶν ἂν πράξας, πᾶν ἂν εἰπών, πολύστροφος τὴν γνώμην, ἐπὶ πάντα 
6.131	χωρῶν, οὐ διακρίνων τὰ καλὰ τῶν αἰσχρῶν, τὰ κάλλιστα τοῖς αἰσχίστοις
6.131	συγχέων. ὃς ἐπὶ τῆς αὐτῆς τιμῆς ἀρετήν τε καὶ κακίαν ἄγει. 
6.132	ὃς καλλωπίζεται τοῖς αἰσχίστοις ὡς ἄλλοι τοῖς ἀρίστοις. ὃς ἀδικῶν 
6.132	σεμνύνεται πλέον ἢ ἀδικούμενος αἰσχύνεται. ὃς καλλωπίζεται τῇ 
6.132	πλεονεξίᾳ, ὃς καλλώπισμα ποιεῖται τὴν πλεονεξίαν. ὃς τἀδικήματα 
6.132	τῷ δύνασθαι μετρεῖ. ὃς αἰσχίω τὴν εἰς τὸ ἀδικεῖν ἀσθένειαν ἡγεῖται
6.132	τῆς τοῦ πλεονεκτεῖν ἐπιθυμίας. ᾧ καλὸν μόνον δοκεῖ ὃ βούλεται.
6.132	ὃς ἰσχὺν μὲν τὸ βιάσασθαι, τὸ δ' ἐξαπατῆσαι σοφίαν οἴεται. 
6.132	ὃς μόνην σύνεσιν τὴν ἀπάτην καλεῖ. ὃς μικρὸν πᾶν ὃ πεποίηκεν 
6.133	ἡγεῖται πρὸς ἃ βούλεται. ὃς ὃ πέπραχε δοκεῖ μικρότερον οὗ 
6.133	πράξει. ὃς πρὸς οὐδὲν τῶν ἀδίκων ὀκνεῖ. ὃς ἡγεῖται τὸ τολμᾶν 
6.133	ἴσον τῷ τυχεῖν. ὃς ἂν διαμάρτῃ τολμήσας, ὅμως ἐλπίσας ἧττον 
6.133	ἀλγεῖ. ᾧ μηδὲν ἱκανὸν δι' ἀπληστίαν. ὃς τὸν ἀπὸ τῶν αἰσχίστων
6.133	πόρον πρὸς εὐπρεπείας δοκεῖ. ὃς διὰ μὲν αἰσχροκέρδειαν 
6.133	τρόπου πανταχόθεν λαμβάνει, διὰ δὲ φιλαργυρίαν εἰς οὐδὲν δίδωσιν.
6.134	ᾧ μηδὲν αἰσχρόν, ᾧ λῆμμα πρόσεστιν, δοκεῖ. ὃς ἐπιθυμεῖ μὲν 
6.134	καὶ τῶν ἐλαχίστων δι' ἀνελευθερίαν, ἀρκεῖται δ' οὐδὲ τοῖς μεγίστοις 
6.134	δι' ἀπληστίαν. ὃς πᾶν νομίζει τὸ ληφθὲν ἔλαττον οὗ λήψεται. ὃς 
6.134	τὴν μὲν ἀνδραγαθίαν ματαιότητα, τὴν δὲ ἀπραγμοσύνην ἀργίαν, τὴν 
6.134	δὲ φιλοτιμίαν μανίαν, τὴν δὲ σωφροσύνην ἀτολμίαν, τὴν δ' ἐγκράτειαν
6.134	ἀνανδρίαν οἴεται. ὧ τὸ μηδὲν ἀδικεῖν ἀσθενὲς εἶναι δοκεῖ. 
6.135	ὃς αἰτεῖ μὲν ὡς οὐκ ἀδικήσων, ἀδικεῖ δ' ἂν λάβῃ. ὃς τὸν μὴ δόντα 
6.135	νομίζων ἐχθρόν, εὐκαταφρόνητον τὸν δεδωκότα δοκεῖ. ὃς μόνους 
6.135	οὓς οὐκ οἶδεν οὐκ ἀδικεῖ. ὃς τοῖς μὲν ἐχθροῖς ἐπιτίθεται διὰ τόλμαν,
6.135	τοῖς δὲ φίλοις δι' ἀπιστίαν. ὃς ἐν φιλίᾳ τὸ πεπιστεῦσθαι προλαβών,
6.135	αὐτῇ τῇ πίστει χρῆται πρὸς ἐξουσίαν ἀδικημάτων. ὃς τῆς 
6.135	πονηρίας τὴν δόξαν ὡς κέρδος φιλεῖ. ὃς ἀδοξεῖν οἴεται, πονηρὸς 
6.135	ὢν ἂν λάθῃ. ὃς κολακεύει μὲν ἕκαστον ὡς εὖ πάσχων, μισεῖ δὲ ὡς 
6.136	ἀδικούμενος. ὃς ἄχθεται μὲν τοῖς ἀλλοτρίοις ἀγαθοῖς, χαίρει δὲ τοῖς 
6.136	ἁπάντων κακοῖς. ὃς ἴσον τὸ ποιῆσαι τὰ δεινότατα τῷ μὴ παθεῖν οἴεται. 
6.136	ὃς μέγιστον φρονεῖ τῷ μηδὲν ἴσον οἷς ἐποίησε δύνασθαι παθεῖν. 
6.136	ὃν οἱ μὲν εἰδότες μισοῦσιν, οἱ δ' οὐ μεμισηκότες ἀγνοοῦσιν. ὃν 
6.136	ὅστις οὐκ ἀγνοεῖ μισεῖ. ὃς τῶν μὲν φυλαττομένων δειλίαν κατέγνωκε,
6.136	τῶν δὲ πιστευόντων εὐήθειαν. ὃς τὸν διδόντα μὲν κολακεύειν, 
6.137	τὸν δ' οὐ διδόντα ὀφείλειν ὑπείληφεν. ὃς οὐχ οἷς ἔλαβε χαίρει, 
6.137	ἀλλ' οἷς οὐ προσέλαβεν ἀγανακτεῖ. ὃς οὐ δύναται μὲν παθεῖν οἷα 
6.137	ποιεῖ, μόνα δ' αἰσχύνεται ποιεῖν ὅσα δύναται παθεῖν. οὗ τὴν μὲν 
6.137	ἀπληστίαν οὐκ ἀποπίμπλησιν ὁ διδούς, τὴν δ' ἐπιθυμίαν οὐχ ἵστησιν 
6.137	ὁ μὴ διδούς. ὃς οὔτε τὸ μέγιστον ἐλπίζειν οὔτε τοὐλάχιστον λαβεῖν 
6.137	αἰσχρὸν εἶναι δοκεῖ. ὃς οὔτ' αἰσχύνεται τοῖς ἐλαχίστοις οὔτε πληροῦται
6.137	τοῖς μεγίστοις. ὃς τοὺς ἄνδρας ὅρκοις ἐξαπατᾶν οἴεται 
6.137	δεῖν ὡς τοὺς παῖδας ἀστραγάλοις. ὃς μόνους αὑτοῦ σοφωτέρους 
6.138	οὓς οὐκ ἠδίκηκεν δοκεῖ, ὃς οὔτε παθεῖν δέδιεν οὔτε ποιεῖν ὀκνεῖ. 
6.138	ὃς τοῖς πονηροῖς ἀρετῆς δόξαν ἐκ τῆς καθ' αὑτὸν ὑπερβολῆς προστίθησιν.
6.138	δι' ὃν τοὺς λῃστὰς ὡς νομίμους εὐδοκιμεῖν συμβέβηκεν. δι' 
6.138	ὃν οἱ λῃσταὶ φιλανθρωπίας δόξαν λαμβάνουσιν, ὃς οὕτε τοῖς πρὸ 
6.138	αὑτοῦ πονηροῖς παραβολὴν καταλέλοιπεν οὔτε τοῖς μεθ' ἑαυτὸν ὑπερβολήν.
6.138	ὃς τῇ τόλμῃ τοῦ παρανομεῖν τὴν πίστιν τοῦ μὴ σφαλήσεσθαι
6.138	προστίθησιν. ὃς οὐ τὸ ἐπιχειρεῖν ἀδικεῖν ἀλλὰ τὸ διαμαρτεῖν 
6.138	αἰσχύνεται. ὃν οὔτε θάρσος οἶδε ῥητὸν οὔτε τῶν ἀρρήτων ἔργων 
6.138	ἡ ἀποχή. ὃς μόνον αἰσχρὸν ὃ μὴ δύναται νομίζει. οὗ τὸ παρὰ 
6.138	φύσιν ἐρᾶν τῆς φύσεως πλέον. καὶ πολλὰ ἄν τις τοιαῦτα συνθείη. 
6.139	  εἰς μὲν δὴ τὸν οὐκ ἀφροντίστως δοκοῦντα λέγειν ἐρεῖς ἐσκεμμένος,
6.139	βεβουλευμένος, συγγεγραφώς, πεφροντικώς, προεωρακώς, 
6.139	μεμεριμνηκώς, προβεβουλευμένος, συνθείς, πονήσας ἐκπονήσας ἐκπονήσας προπονήσας,
6.139	ταλαιπωρηθείς, ἐπιμεληθείς, φιλοτιμηθείς, προσκαμών, 
6.139	προσταλαιπωρηθείς, συνταξάμενος, παρασκευασάμενος, ἐξεργασάμενος,
6.140	λογογραφήσας, ἄνω καὶ κάτω μεταθείς, μεταγράψας, ξέσας 
6.140	διαζεύξας, ἁρμόσας, διασμιλεύσας, ἐπαναλαβὼν πολλάκις, ἐπαναθεασάμενος,
6.140	διακριβώσας, διακαθήρας ἐκκαθήρας, διαγράψας μεταγράψας
6.140	ἐξορθώσας, ἐκλεξάμενος, ἐπανορθωσάμενος, βασανίσας, κρίνας
6.140	ἐπιδιακρίνας. ἐσκεμμένως βεβουλευμένως πεφροντισμένως 
6.140	συγγραφικῶς μεμεριμνημένως προεωραμένως προβεβουλευμένως συγκείμενα,
6.140	πεπονημένα, ἐπιπόνως ταλαιπώρως λογογραφικῶς συντεταγμένα,
6.141	συνδεδεμένα, παρεσκευασμένα, κεκολασμένα, διεξεσμένα, ἡρμοσμένα,
6.141	διεσμιλευμένα, ἀποτετορνευμένα, ἐκκεκαθαρμένα, διηκριβωμένα,
6.141	ἐξειργασμένα, ἐξεσμένα, ἐξειλεγμένα, ἐξωρθωμένα, ἐπηνωρθωμένα,
6.141	βεβασανισμένα, κεκριμένα. οὐκ ἄνευ φροντίδος, οὐκ ἔξω 
6.141	προνοίας, οὐ χωρὶς μερίμνης, οὐκ ἄνευ σκέψεως, σὺν ἁρμονίᾳ, 
6.141	σὺν βασάνῳ, σὺν τάξει, κρίσει, ἐργασίᾳ, ἀκριβείᾳ, ταλαιπωρίᾳ, 
6.142	καθάρσει, τορείᾳ. εἰς δὲ τὸν ἄνευ μελέτης δοκοῦντα λέγειν 
6.142	πρόχειρος, ῥᾴδιος, αὐτοσχεδιάζων καὶ ὡς ξενοφῶν ἐν λακώνων 
6.142	πολιτείᾳ αὐτοσχεδιαστής τὸ γὰρ ἐν τῇ νυκτὶ μακρᾷ 
6.142	πλάτωνος αὐτοσχεδίασμα φαῦλον ἄσκεπτος, ἀπόνηρος,
6.142	ῥᾴθυμος, ἀμελής, ἀφρόντιστος, ἀπρονόητος, προπετής, ὀλίγωρος,
6.142	ἀταλαίπωρος, εὐχερής, εὔκολος. ἐκ τοῦ καιροῦ λέγων, ἐκ 
6.142	τοῦ παραχρῆμα, ἐκ τοῦ παρατυχόντος ἐκ τοῦ τυχόντος, δι' ὀλίγου,
6.142	πᾶν τοὐπιὸν λέγων, ἐπιχειλής, φλύαρος, λάλος, ἐπιπολῆς 
6.143	λέγων, ἐξ ἑτοίμου, πᾶν τὸ ἐπελθόν, ἀπροβούλευτος, ἀπερίσκεπτος. 
6.143	ἀβασάνιστα, ἀπαράσκευα. ἀπαρασκεύῳ γνώμῃ ἐν τοῖς περὶ ἀληθείας
6.143	ἀντιφῶν εἶπεν, ἀπαρασκεύαστον δ' ἐν ταῖς ῥητορικαῖς τέχναις
6.143	δοκοῦσι δ' οὐ γνήσιαι ἐν μέντοι τοῖς συμβουλευτικοῖς
6.143	προοιμίοις τοῖς δημοσθένους τὸ ἀπαρασκευαστότερον 
6.143	γέγραπται. ἄκριτα, ἀνάρμοστα, ἀραιά, διαλελυμένα, διεστηκότα, 
6.143	ἀδιέργαστα, ἄξεστα, ἀφρόντιστα, ἀπροβούλευτα. τάχα δὲ καὶ τὸ 
6.144	ἀπρόγραφα· ὑπερείδης μὲν γὰρ αὐτῷ ἐπ' ἄλλου 
6.144	κέχρηται, εἰπὼν ‘ἀπροβούλευτα καὶ ἀπροχειροτόνητα καὶ ἀπρόγραφα,’
6.144	ἔχοι δ' ἂν ἐνταῦθα χώραν. ἀνέδην, χύδην, ῥύδην. πάντα 
6.144	κάλων ἀνείς. προχείρως, ῥᾳδίως, αὐτοσχεδίως καὶ αὐτοσχεδίους 
6.144	λόγους, ἀπόνως, ἀσκέπτως, ῥᾳθύμως, ἀμελῶς, ἀφροντίστως, ἀπρονοήτως,
6.144	ἀταλαιπώρως, εὐχερῶς, εὐκόλως, φλυάρως, ἀπροβουλεύτως, 
6.144	ἀπερισκέπτως ἀπροσκέπτως, ἀβασανίστως, ἀπαρασκεύως, ἀδιεργάστως,
6.144	ἀκρίτως, ἀναρμόστως. σὺν ἀπονίᾳ, ῥᾳθυμία, προπετείᾳ, εὐχερείᾳ,
6.144	εὐκολίᾳ, λαλιᾷ, ἀναρμοστίᾳ. ἡ δ' ἐν τοῖς πλάτωνος νόμοις 
6.144	ἀπροβουλία οὔ μοι ἀρέσκει.  
6.145	  εἰς τὸν ὀλίγα ὑπ' ἀσθενείας λέγοντα ἄπορος ἄλογος, ἄφωνος,
6.145	ἀπαράσκευος, ὀλίγος, βραχύς, σμικρός, ῥανίς, ψακάς, ἰχθύς, 
6.145	ἰχθύων ἀφωνότερος, ἀπερραμμένος τὸ στόμα, ἀπεστομισμένος ἀπεστραμμένος
6.145	τὴν γλῶτταν, ἄγλωττος, ἀμήχανος, ἀδύνατος, ἀσθενής. 
6.145	καὶ τὰ πράγματα ἀπορία, ἀλογία, ἀφωνία, ὀλιγότης, βραχύτης, 
6.145	σμικρότης, ἀγλωττία, ἀμηχανία, ἀδυναμία ἀδυνασία, ἀσθένεια. 
6.145	καὶ τὰ ἐπιρρήματα ἀπόρως, ἀλόγως, ἀφώνως, ἀγλώττως, ἀμηχάνως,
6.149	ἀδυνάτως, ἀσθενῶς. εἰ δ' ὀλίγα μὲν λέγοι, κρίσις 
6.149	δέ τις αὐτῷ προσείη, βραχύς βραχυλόγος, σύντομος, αὐτάρκης, 
6.149	ἀρτιεπής, σαφής, ἀποχρῶν ὑπεραποχρῶν, ἀρτίστομος, πολύνους μᾶλλον
6.149	ἢ πολυλόγος, περιεπτισμένος, διεσμιλευμένος, ἀκριβής ἠκριβωμένος,
6.149	ἠπειγμένος, κεκολασμένος, βεβασανισμένος, κεκριμένος, βραχέσι
6.149	ῥήμασι πολὺν νοῦν ἀπαγγέλλων, οὐ λέγειν μᾶλλον ἢ διδάσκειν 
6.149	τὸ σαφὲς εἰδώς, οὐ μέχρι τῶν ὤτων θέλγων, πολυνοία μᾶλλον ἢ 
6.150	πολυλογίᾳ χαίρων. καὶ τὰ πράγματα δὲ τάχος, συντομία, 
6.150	αὐτάρκεια, βραχυλογία, σαφήνεια, ἀρτιφωνία ἀρτιλογία ἀρτιστομία, 
6.150	ἀκρίβεια, βάσανος, κρίσις. καὶ τὰ ἐπιρρήματα ταχέως, συντόμως, 
6.150	αὐτάρκως, βραχέως, σαφῶς, ἠπειγμένως, ἀρτιφώνως ἀρτιλόγως ἀρτιστόμως,
6.150	πολύνως, ἀκριβῶς, περιεπτισμένως, κεκολασμένως, βεβασανισσμένως,
6.150	διεσμιλευμένως, κεκριμένως. παῦρα μὲν λέγων ἀλλὰ 
6.150	μάλα λιγέως. 
6.146	  εἰς δὲ τὸν πολλὰ οὐ μὴν κεκριμένα λέγοντα, πολυλόγος, 
6.146	μακρολόγος, μακρός, ἀπέραντος ἀπεραντολόγος, βόρβορος, προσκορής, 
6.146	κυκλοβόρος χειμάρρους χαράδρα, συρφετός, ἄμετρος ἀμετροεπής, 
6.146	θόρυβος, φλήναφος, ἀχαλίνωτος τὸ στόμα, ἀκρατὴς τὴν γλῶτταν, 
6.146	ὀλισθηρός, θολερός θολώδης, ἰλυώδης, ἀχάλινον στόμα, ἀκρατὴς 
6.146	γλῶττα, λήρους μακροὺς ἀποτείνων, φλύαρος, φλυαρίας εἴρων, οὐ 
6.147	λέγειν δυνατὸς ἀλλὰ σιωπᾶν ἀδύνατος. εἰς δὲ τὸν μετὰ δυνάμεως
6.147	εἰς τὸ πλῆθος παρερχόμενον πολύς, εὔρους, ῥόθιος, εὔπορος, 
6.147	ἄφθονος, σφοδρός, βίαιος, παρασύρων παρέλκων παραφέρων, συγκλύζων,
6.147	πηγάς τινας ἀφιείς, ὄμβρος, νιφετός, ποταμός, πυκνός, συνεχής, 
6.147	ἄπταιστος, λάβρος, πολλῷ ῥέων, ἀνεμπόδιστος, ἐπειδὰν λύσῃ τὸ  
6.147	στόμα, ἐπειδὰν ἀφῇ τὴν γλῶτταν, ἐπειδὰν προχέῃ τὴν φωνὴν, ἐπειδὰν 
6.147	ἐκχέῃ τοὺς λόγους· τίς ἂν ἐνέγκαι τὸν ὠθισμὸν τῶν αὐτοῦ ῥημάτων,
6.147	τὸν ῥοῖζον τῶν ὀνομάτων, τὸ ῥεῦμα τῆς φωνῆς, τὸ πνεῦμα, τὸν 
6.148	τόνον, τὴν πυκνότητα, τὸν κατακλυσμόν, τὴν σφοδρότητα, τὴν βίαν, 
6.148	τὴν ἰσχύν, τὴν μεγαλοφωνίαν, τὴν εὔροιαν, τὴν μεγαλόνοιαν, τὴν 
6.148	λαμπροφωνίαν, τὸ ὑψηλόνουν, τὴν λαμπρότητα, τὴν ὑψηλολογίαν, 
6.148	τὴν καλλιφωνίαν, τὸν ῥοῦν τῶν λόγων, τὸν θόρυβον τῆς φωνῆς; 
6.148	τίς οὕτω ποταμὸς πολλύρους; τίς οὕτως ἐπίδρομος; ἀλφειός 
6.148	παμισός ἀχελῷος ὠκεανός, νεῖλος. ἴστρος ἂν μὴ παγῇ. 
6.148	  ἐξ ἀδικημάτων ὀνόματα, ἐφ' οἷς εἰσὶ δίκαι καὶ γραφαί. 
6.148	κλέπτης, τοιχωρύχος βαλαντιοτόμος, τυμβωρύχος, μοιχός, ἀνδροφόνος,
6.151	λωποδύτης, ἱερόσυλος, προδότης, ῥίψασπις. ἐπὶ δὲ τούτου 
6.151	ὁ πλάτων φησὶ ‘ῥίψασπις μὲν γὰρ οὐκ ἐν πᾶσιν 
6.151	ὀνομάζοιτ' ἂν δικαίως, ἀποβολεὺς δ' ὅπλων·’ ἀριστοφάνης 
6.151	δὲ λέγει ῥίψασπιν. αὐτόμολος, ἀργός, ἀχάριστος, ἀσεβής, δειλός,
6.151	ἀστράτευτος, λιποστρατιώτης, τύραννος, ἀνδραποδιστής, φαρμακεύς
6.151	φαρμακός φαρμακίς, δωροδόκος, λῃστής, καταποντιστής, 
6.151	πόρνος, πατραλοίας μητραλοίας, βίαιος, ὑβριστής, κακήγορος, συκοφάντης.
6.152	ἃ δ' οὐκ ἔστιν ἑνὶ ὀνόματι εἰπεῖν ἀλλὰ μετοχαῖς, βουλεύων
6.152	τυραννίδα, καταλύων τὴν πολιτείαν, ἐπὶ καταλύσει τοῦ δήμου 
6.152	συνιών, τὰ δικαστήρια δεκάζων, ἐξαπατῶν τὸν δῆμον ἢ τὴν βουλὴν
6.152	ἢ τὸ δικαστήριον, τὰ ψευδῆ μαρτυρῶν. οἱ μὲν γὰρ ψευδομάρτυρες
6.152	εἴρηνται παρὰ κριτίᾳ, καὶ ὁ ψευδομάρτυς
6.153	οὐκ οἶδ' εἴ που· καὶ τὸ ψευδομαρτυρεῖν ὁ αὐτός που λέγει. 
6.153	καὶ δημοσθένης καταψευδομαρτυροῦμαι. πιπράσκων τὸν 
6.153	ἐλεύθερον, παρανομῶν, ἐκλείπων τὴν ναῦν, παραβαίνων συνθήκας. 
6.153	καὶ ἕτερα δ' ἔστιν ἀδικήματα ὧν τοὺς ἀδικήσαντας οὐκ ἔστιν ὀνομάζειν,
6.153	ἀλογίου, κακώσεως, ἀποπομπῆς, ἐπιτροπῆς, ἀπολείψεως, παραπρεσβείας,
6.153	ἐξούλης, σίτου, καρποῦ, λιπομαρτυρίου λιποταξίου λιποναυτίου,
6.153	εἱργμοῦ, κακοῦ ἤθους, κακοῦ βίου, αἰκίας, βλάβης, ἀπαγωγῆς, 
6.154	βουλεύσεως, δήμου καταλύσεως, δημοσίων ἀδικημάτων, δωροξενίας, 
6.154	ξενίας, ψευδεγγραφῆς ψευδοκλητείας, ἀποστασίου ἀπροστασίου, 
6.154	παρανόμων, ἀπρόσκλητον δίκην εἰσελθεῖν, τὴν μὴ οὖσαν λαχεῖν,  
6.154	παρακαταθήκην ἀποστερῆσαι, καταβάλλειν, τιτρώσκειν. καὶ περὶ τούτων
6.154	καὶ μετοχαῖς ἔστι χρῆσθαι. 
6.155	  ὅσα ἄν τις εἴποι ἐκ τοῦ ὁμο σύνθετα. ὁμόσπονδος ὁμόσιτος, 
6.155	ὁμοήθης, ὁμότροπος, ὁμόδουλος, ὁμόνους, ὁμόφωνος, ὁμόγλωττος, 
6.155	ὁμοτράπεζος, ὁμόφυλος, ὁμόδημος, ὁμωρόφιος, ὁμότιμος, ὁμότεχνος, 
6.155	ὁμόσκηνος, ὁμοδίαιτος, ὁμογνώμων, ὁμομήτριος ὁμοπάτριος, ὁμώνυμος,
6.155	ὁμόχρως, ὁμόψηφος, ὁμοβώμιος, ὁμογενής ὁμόγονος, ὁμοειδής,
6.156	ὁμομήτωρ ὁμοπάτωρ, ὁμοθυμαδόν, ὁμολογία· ὁ γὰρ ὁμόλογος 
6.156	βίαιόν τε ὁμοῦ καὶ εὐτελές. ὁμότιτθον δὲ δείναρχος 
6.156	εἴρηκεν, καὶ πλάτων ὁμότροπον καὶ ὁμόζυγα,
6.156	καὶ θουκυδίδης ὁμόσκευον. ὁμόδοξον δ' ἂν εἴποις, 
6.156	πλάτωνος εἰπόντος ὁμοδοξίαν· οἱ γὰρ ὁμογάλακτες ἴδιον 
6.156	τῶν ἀττικῶν, τὸ δ' ὁμοερκὴς σκληρόν, εἰ καὶ παρὰ σόλωνι. 
6.156	ὁμοπτέρους δὲ τοὺς ὁμότριχας εἰπόντος εὐριπίδου, στράττις
6.156	τοὺς ὁμήλικας εἴρηκεν ὁμοπτέρους. 
6.157	  ἐκ δὲ τοῦ συν τάδε σύνθετα. σύλλογος, σύνοδος, σύγκλητος, 
6.157	συνεκκλησιαστής, σύμβουλος, σύσσιτος συσσιτία, συμπότης, συλλογεύς, 
6.157	συστρατιώτης, σύνεδρος, σύσκηνος, συστράτηγος συντράπεζος, συνεραστής,
6.157	σύμπλους, σύντροφος, συνεργός, συγγενής, συναγωνιστής, 
6.157	συντελής, συνθεατής, σύνορος, συμμελής, σύμψηφος, συσπένδων, 
6.158	συνομνύμενος, συνωμότης, συμπρέσβεις, συνίστορες, καὶ σύστασις, συμμετρία,
6.158	συμφωνία, συναυλία, σύγχυσις ὅρκων. συνάρχων, σύνθηρος, 
6.158	συνιππεύς, συνωρίς, συγγεωργός, συγκυνηγέτης, συγκλέπτης, συμπαραστάτης,
6.158	συνοδοιπόρος, σύμβιος, συστασιώτης, σύζυξ, συμμορίτης. 
6.159	συνθεάτριαν δὲ καὶ συλλήπτριαν ἀριστοφάνης. ὁ δ' 
6.159	αὐτὸς καὶ συγκοίτας εἴρηκε, καὶ συστάδας ἀμπέλους. 
6.159	εἴρηκε δὲ καὶ σύμποδα καὶ συνθήκην. 
6.159	εἴη δ' ἂν ἐκ τούτων καὶ συντυχία. πλάτων δὲ  
6.159	συμμαθητὰς ἔφη καὶ σύνοψιν οἰκειότητος. εὔπολις 
6.159	δὲ συμβίοτοι συμπάροικοι, καὶ συνήλικες δ' ὁ αὐτὸς εἶπε, 
6.159	δείναρχος δὲ καὶ συνιεροποιὸν καὶ συμπρύτανιν 
6.159	καὶ συμβουλευτὴν εἴρηκεν, ἡ δὲ κωμῳδία καὶ συγκηδεστήν. τὰ δ' ἐκ 
6.159	τούτων παραγόμενα ῥήματα καὶ πράγματα καὶ ἐπιρρήματα ἀπέραντα
6.159	ἂν εἴη τῷ βουλομένῳ λέγειν. 
6.160	  ἐκ δὲ τοῦ ἡμι τάδε τὰ ὀνόματα. ἡμιμανής, ἡμιμαθής, ἡμιπλήρωτον
6.160	ἡμίπλεων ἡμίμεστον, ἡμιδεές, ἡμιμέδιμνος ἡμιμόχθηρος, 
6.160	ἡμίτομον, ἡμίδραχμον, ἡμιωβόλιον, ἡμίεκτον καὶ ἡμιεκτέον 
6.160	ἀριστοφάνης ἡμιχοίνικον, ἡμιγενής, ἡμίονος. 
6.160	ἡμίεργον, ἡμιτελές, ἡμιποίητον, ἡμίθραυστον, ἡμίφαυστον, ἡμίφρακτον,
6.160	ἡμίφλεκτον, ἡμίοπτα, ἡμίεφθα, ἡμίβρωτα, ἡμιτέλεστα, ἡμίκρανον,
6.161	ἡμίκραιρα, ἡμιμόριον, ἡμιθνής, ἡμιμέθυσος, ἡμιτυμπάνιστος,
6.161	ἡμίγυμνος, ἡμίθεος, ἡμιτάλαντον, ἡμικλήριον. ἡμίλουτοι 
6.161	δὲ κρατῖνος εἴρηκε, καὶ φιλύλλιος 
6.161	ἡμίπλεκτοι, ἡμιμάσητοι δὲ κράτης, καὶ ἡμιφωσώνιον 
6.161	ἀριστοφάνης, καὶ ἡμίοπον αὐλὸν αἰσχύλος. 
6.161	καὶ ἡμίκακον δ' εὐκλείδης λέγει καὶ σοφοκλῆς ,
6.161	ἀριστοφάνης δὲ καὶ ἡμικάκως, καὶ δείναρχος
6.161	ἡμιπόδιον, ἡμιχρύσους δ' ἀναξανδρίδης .
6.161	τῶν μέντοι μενάνδρου τὸ μὲν ἡμιφυὲς
6.161	καὶ ἡμίγραφον ἀνεκτά, τὸ δ' ἡμιλάσταυρον παμπόνηρον. 
6.162	  τάδε μέντοι ἐκ τοῦ παν σύνθετα. πάγκαλος, πάγκακος, 
6.162	πανοῦργος, πάνδημος. καὶ παγκάλως καὶ παγκάκως, καὶ ὡς 
6.162	πλάτων παγκάλη πάγκαλον. παμπάλαιον, 
6.162	πάμμεγα παμμέγεθες, παμπληθές πάμπολυ, πάμμηκες, παμποίκιλον, 
6.162	παντοδαπόν, παντοῖον, πανσέληνος, παναρμόνιον, παναγές, πανώλης, 
6.162	πάντολμος, παμμίαρον, παμπόνηρον, πάνσοφον, παντελές, πάνδεινον,  
6.162	πάνδηλον. καὶ τὰ θουκυδίδου πανωλεθρίᾳ, πανδημεί, πασσυδί.
6.163	καὶ τὰ πλάτωνος παμπλούσιος καὶ πάνσμικρος 
6.163	καὶ παντοπώλιον. εἴποις δ' ἂν καὶ 
6.163	παγγενεί, πανστρατιᾷ, παναισχές, παμπρασία, πανδαισία, πανθοινία, 
6.163	παγκαρπία, πανοπλία. ἀντιφῶν δὲ καὶ ἐξαλᾶσθαι 
6.163	πανοικεσίᾳ ἔφη. πανήμερος πάννυχος· τοῦτον δὲ πανεύφρονα κρατῖνος
6.163	καλεῖ. πανδοκεύς πανδοκεύτρια. καὶ ὡς κρατῖνος 
6.163	παναγάθη, καὶ ὡς ἀριστοφάνης πάγκυφος ἐλαία. 
6.163	καὶ παναθήναια δὲ καὶ πανιώνια καὶ παναιτώλια καὶ παμβοιώτια 
6.163	καὶ πάνδια. 
6.164	  ἐκ δὲ τοῦ πάλιν τάδε σύνθετα. παλίμβολος, παλίμπρατος, 
6.164	παλιγκάπηλος, παλίντροπος, παλίγκοτος· τὸ γὰρ παλίνορσος ποιητικόν,
6.164	καὶ τὸ παλιντράπελος βίαιον καὶ τὸ παλίντονον. 
6.164	δείναρχος δὲ καὶ παλιμπροδότης λέγει. παλίμπηγα
6.164	δ' οἱ κωμικοὶ τὰ παλαιὰ καττύματα, καὶ 
6.164	παλινδορίαν. καὶ παλίνδικον τὸν πολλάκις δικαζόμενον, καὶ παλίγγλωσσον
6.164	τὸν κακόφημον. 
6.165	  ἐκ δὲ τοῦ τρι τριπλοῦν, τρίδραχμον, τρίμνουν, τριτάλαντον, 
6.165	τριστάτηρος χλαμύς, τριτημόριον, τρικόλλυβον, τριτοστάτης ἐν χορῷ 
6.165	τριτόστατος, τρίδουλος, τριμίτιον, τριταγωνιστής, τριήρης, τρίπολος 
6.165	γῆ· τρίκλυστος δ' ἀριστοφάνης λέγει. τρισκατάπτυστος, 
6.165	τριττυάρχης, τρίπαλαι· τὸ γὰρ τριπέρυσιν ἠρέμα φορτικόν. τρισκακοδαίμων
6.165	καὶ ἄλλα τοιαῦτα. 
6.166	  ἐκ δὲ τοῦ φιλο τάδε σύνθετα φιλόδημος φιλόπολις, φιλοστρατιώτης,
6.166	φιλοπροσήγορος, φιλόνεικος, φιλόσοφος, φιλόκαλος, 
6.166	φιλέταιρος, φιλοβάρβαρος φιλέλλην, φιλολόγος φιλήκοος, φιλαθήναιος, 
6.166	φιλοχρήματος φιλόχρυσος φιλάργυρος, φίλοινος φιλοπότης, φιλόθεος, 
6.166	φιλόδικος, φιλαλήθης, φιλοπράγμων, φιλαπόδημος, φιλοσκώμμων, 
6.166	φιλοπόλεμος, φιλαίτιος, φιλεγκλήμων, φίλερις, ἄλεξις 
6.166	δὲ καὶ φιλεριστὴν εἶπεν γιλογέλως φιλοκίνδυνος, φίλεργος, φιλαναλώτης,
6.166	φιλοτύραννος, φαλαπεχθήμων, φιλοθεάμον, φιλοθέωρον δ' 
6.167	αὐτὸν ἄλεξις εἴρηκεν. φιλολοίδορος, φιλάνθρωπος, φιλοκερδής,
6.167	φιλόδωρος, φιλόπαις φιλότεκνος φιλόστοργος φιλογύνης, 
6.167	φιλόθηρος φιλόμουσος, φιλοσώματος φιλόψυχος, φιλόξενος φιλοικτίρμων
6.167	φιλόπλουτος, φίλυπνος, φιλοκυνηγέτης, φιλογεωργός, φιλόκυβος, 
6.167	φιλοχωρῶν φίλιππος, φιλοφροσύνη, τάχα καὶ φιλόφρων ἀπ' αὐτῆς 
6.167	καὶ φιλοχωρία, ἴσως καὶ φιλόχωρος, φιλοτεχνία φιλότεχνος. ἀριστοφάνης
6.167	δέ που φησὶ καὶ φιλοκηδῆ λόγον, ἀριστομένης
6.167	δ' ὁ κωμικὸς ‘φιλακόλουθος ἄρχεται.’ φιλοδοξία, 
6.168	ἐκ δ' αὐτῆς ὁ φιλόδοξος. ἔλεγον δ' οἱ ποιηταὶ καὶ φιλόστροφον τὸν 
6.168	εὐμετάβολον, δείναρχος δὲ καὶ φιλοπόνηρον, ἢ ὡς 
6.168	φιλωνίδης φιλομόχθηρον, ἐπὶ δὲ τῆς τελευτῆς ὄνομα 
6.168	ὁ θεόφιλος τὸ φιλεῖν ἔχει· ὁ γὰρ γυναικοφιλὴς ἐν ταῖς πολυζήλου 
6.168	μουσῶν γοναῖς οὐ πάνυ ἀνεκτόν. 
6.169	  τάδε μέντοι ἐκ τοῦ κακο σύνθετα. κακοδαίμων, κακοῦργος, 
6.169	κακολόγος κακήγορος, κακοπράγμων ὡς ὑπερείδης, 
6.169	κακόβιος, κακόβουλος, κακόνους ὡς ἀντιφῶν, κακοφροσύνη.
6.169	καὶ ἐκ τούτου ἂν εἴη ὁ κακόφρων, καὶ κακὸς κακῶς 
6.169	ἀπόλοιτο. 
6.170	  ἐκ δὲ τοῦ πολυ τάδε σύνθετα. πολυπράγμων, πολυλόγος, 
6.170	πολυήκοος, πολυθεάμων, πολύφωνος, πολυμελής, πολύχειρ, πολύγλωττος
6.170	πολύφημος, πολύτροπος, πολύπονος, πολυπλάνητος, πολυπόρευτος,
6.170	πολύνους, πολύρρους, πολυπρόσωπος, πολυχρήματος 
6.170	πολύχρυσος, πολυσώματος, πολυΐστωρ, πολυκτήμων, πολυάργυρος 
6.171	πολύχαλκος, πολύπυρος πολύοινος πολύσιτος, πολυπότης, πολυάνθρωπος
6.171	πολυπρόβατος πολυθρέμμων πολύδουλος, πολύανδρος 
6.171	πολυγύνης πολύπαις, πολύπους, πολυάδελφος, πολύθηρος, πολύδενδρος
6.171	πολύυλος πολύυδρος, πολύξυλος, πολυσκώμμων, πολυτελής, 
6.171	πολύτιμος, πολυειδής, πολυγενής, πολύμορφος, πολυανθής, πολυσχήμων.
6.171	
6.172	  ἐκ δὲ τοῦ μισο σύνθετα· μισόδημος μισόπολις, μισολόγος, μισοπόνηρος,
6.172	μίσεργος, μισάνθρωπος μισόθεος, μισογύνης μισότεκνος, 
6.172	μίσιππος, μισόθηρος, μισοφίλιππος μισαλέξανδρος, μισαθήναιος, μισοτύραννος,
6.172	μισέταιρος μισόξενος, μισοβάρβαρος μισέλλην, μισοπροσήγορος,
6.172	μισαπόδημος, μισοπέρσης ὡς ξενοφῶν. 
6.173	  ἐκ δὲ τοῦ μεγαλο σύνθετα μεγαλοπράγμων, μεγαληγόρος, μεγαλουργός,
6.173	μεγαλόμισθος, μεγαλογνώμων, μεγαλόψυχος, μεγαλόθυμος,
6.173	μεγαλότολμος, μεγαλόφωνος, μεγαλοπολίτης, μεγαλόπλουτος, μεγαλόδωρος,
6.173	μεγάλαυχος, μεγαλόφρων. 
6.174	  ἐκ δὲ τοῦ ἰσο τάδε σύνθετα ἰσόνομος, ἰσοτελής, ἰσότιμος, ἰσοπολίτης
6.174	ἰσοπολιτεία, ἰσήγορος ἰσηγορία, ἰσοστάσιον, ἰσομέτρητον, 
6.174	ἰσοπληθές, ἰσόμηκες, ἰσομέγεθες, ἰσοχειλές, ἰσόπεδον, ἰσάριθμον, ἰσονομία,
6.174	ἰσομοιρία, ἰσηγορία, ἰσοκρατία ἰσοπαλεῖς, ἰσοκρατεῖς, ἰσόψηφοι, 
6.174	ἰσόδρομοι, ἰσόζυγες. ἄρχιππος δ' ὁ κωμικὸς καὶ ἰσόχρυσον
6.174	εἴρηκεν. τὸ δ' ἰσοθάνατον σοφοκλέους εἰπόντος ἐν κρεούσῃ 
6.174	οὐ πάνυ ἀνεκτόν. 
6.175	  τάδε μέντοι ὅμοια τῷ σχήματι τῆς λέξεως, οὐ σημαίνοντα 
6.175	μὲν ταὐτόν, ἐοικότα δὲ τῇ ἰδέα. καταλογάδην λέγειν, λογάδην 
6.175	ἀθροίζειν, ἀριστίνδην ἐκλέγειν, πλουτίνδην καταλέγειν, ἀναβάδην καθίζειν,
6.175	ἀποτάδην τρέχειν, συλλήβδην εἰπεῖν, ὀρθοστάδην ἀγωνίζεσθαι, 
6.175	συστάδην μάχεσθαι, ἄδδην ἐσθίειν, κρύβδην πράττειν, σποράδην 
6.175	ἑστάναι, φοράδην κομίζεσθαι, ἀνέδην παραινεῖν, χύδην δαπανᾶν, σχέδην 
6.175	ἐλαύνειν, ἀγχιστίνδην γαμεῖν· τὸ γὰρ φυράδην καὶ ῥύδην οὐκ οἶδα 
6.175	εἰ ἀνεκτά. 
6.176	  καὶ τάδε ἄλλα τοῦ αὐτοῦ σχήματος. προβολὴ ἀδικήματος, 
6.176	καταβολὴ πυρετοῦ, συμβολὴ στρατοπέδου, διαβολὴ κακουργήματος, 
6.176	ἐπιβολὴ τολμήματος, ἐπιβολὴ ζημίας, ἀναβολὴ πράγματος, εἰσβολὴ 
6.176	στρατοῦ, ἐκβολὴ λόγου, παραβολὴ πράγματος, ἐμβολὴ ἀγωγίμων, 
6.176	ὑπερβολὴ δαπανημάτων, μεταβολὴ κακῶν. 
6.177	  ὡσαύτως καὶ τάδε. στεφάνων ἀνάρρησις, ἀναγόρευσις τιμῶν, 
6.177	στάσις εἰκόνων, ἀνακήρυξις ἀθλητῶν, εἰσήγησις ψηφισμάτων, βούλησις 
6.177	ἀνδρῶν, εὕρεσις χρησμῶν, προαίρεσις βίου, πρόκλησις ἐν δίκῃ, 
6.177	κατάστασις ἀρχῆς, λῆξις δίκης, παραίτησις τιμωρίας, ἀντίδοσις 
6.177	οὐσίας, λιπάρησις πρέσβεων, ἐξεγγύησις ὀφείλοντος, ἀμφισβήτησις  
6.178	ἐπικλήρου, μίσθωσις οἴκου, ἔντευξις ἀνδρός, ἔκτισις δίκης, ἀπόδρασις
6.178	στρατιᾶς, ἀπόβασις ἐκ νεῶν, σύνθεσις ῥημάτων, φάσις 
6.178	ἐγκλημάτων, ἀνάπαυσις καμάτων, ἔνδειξις ἀδικήματος, ἐκποίησις 
6.178	τέκνων, ἴασις νόσων, ὑπόσχεσις χάριτος, τίμησις δίκης, ὑποτίμησις 
6.178	τιμήματος, ἀντιτίμησις προτιμήματος, ἀγανάκτησις γνώμης, ἐπιτήδευσις
6.178	σοφίας, ἀπόστασις ὑπηκόων, σύγχυσις πολιτείας, εὕρεσις 
6.178	πραγμάτων, ὄψις χρωμάτων, ἐγχείρησις τόλμης, κρᾶσις ὡρῶν, 
6.179	τέρψις ἀκοῆς, σκέψις δήμου, σχέσις ἁψῖδος, ἕξις ὅπλων, βούλευσις 
6.179	φόνου, μέλλησις πράξεων, μήνυσις ἀδικημάτων σύλλεξις χρημάτων, 
6.179	ἀνασύνταξις φόρων, ἀπόλαυσις τύχης, μέμψις γνώμης, αἵρεσις 
6.179	φρουρίου, ἀπόφευξις ἀποστασίου, καὶ πολλὰ ἄλλα τοιαῦτα. 
6.179	  καὶ τάδε ὁμοίου σχήματος. δεῖγμα ἔνδειγμα, βούλημα, βούλευμα 
6.179	νόμισμα, μίμημα, θέαμα, βάδισμα, τόξευμα, παράδειγμα, τόλμημα, 
6.180	φρόνημα, κίνημα, τίμημα προστίμημα, ἀξίωμα, πλάσμα, πταῖσμα, θαῦμα, 
6.180	οἴκημα, κῦμα, νᾶμα, δόγμα, ἐπανόρθωμα, εὕρημα, ἐρύθημα, θήραμα, 
6.180	νόημα, συκοφάντημα, αἰσίωμα, ἐναντίωμα, πλεονέκτημα, ἐλάττωμα, 
6.180	ἀγνόημα, κήρυγμα, τραῦμα, βλῆμα, ἀτύχημα, νόσημα, ἀρρώστημα, σύνθημα,
6.180	ἐπιτήδευμα, ἐπιθύμημα, παρανόμημα, πλήρωμα, κακούργημα, 
6.180	λῆμμα, ψεῦσμα, σόφισμα, ἵδρυμα, ἀσέβημα, τοιχωρύχημα, ἀναισχύντημα,
6.181	ἐπιχείρημα ἐγχείρημα, λοιδόρημα, ἕρμα, μάντευμα, ἐπιτέλεσμα, 
6.181	δίδαγμα, φρύαγμα, καύχημα, αὔχημα, ἀλαζόνευμα, αὔλημα, πάθημα, 
6.181	καῦμα, φλέγμα, σχῆμα, ζῶσμα, ζεῦγμα, ἄσκημα, βλέμμα, ὄμμα, 
6.181	ἆσθμα, πνεῦμα, νεωτέρισμα, νεανίευμα, στηλίτευμα, ἐπιτείχισμα, μηχάνημα,
6.181	μεσεγγύημα, καλλώπισμα, στεφάνωμα, πέμμα, ἀγώνισμα, 
6.182	γέννημα, παίδευμα, θρέμμα, μάθημα, μνῆμα ὑπόμνημα, γεώργημα, 
6.182	πλέγμα, ἔγκλημα, ἄκουσμα, ὑπόδημα, οἰκοδόμημα, ῥῆγμα, πρόσπταισμα 
6.182	ἐπίπταισμα, στρέμμα, ἀνάθημα, αἴσθημα, κινδύνευμα, εὐεργέτημα, 
6.182	κοινώνημα, ἐρώτημα, πλήρωμα, σκαιώρημα, σύγγραμμα, χαράκωμα, 
6.182	ἔδεσμα βρῶμα, πῶμα πόμα, ἄρτυμα ἥδυσμα, τόρευμα, πονήρευμα, 
6.183	ᾆσμα, ὀδύρματα, θυρώματα, αἰκίσματα, ἀργυρώματα, βρώματα, θύματα, 
6.183	συχνάσματα, κωλύματα, πείσματα, ζητήματα ὡς δημοσθένης, 
6.183	ἀμφισβητήματα, βλάμματα, περιτρίμματα, παιπάλημα, πάτημα, ὅπλισμα  
6.183	δόξασμα δὲ πλάτων εἶπε καὶ ἀποβλάστημα,
6.183	ἀντιφῶν δ' ἐπιθύμημα. δικαίωμα, ῥῆγμα 
6.183	φράγμα, βάμμα· τὸ γὰρ κῶμα, ὅπερ ἐπὶ τῆς καρηβαρίας λέγουσι 
6.183	τῆς ῥεπούσης εἰς ὕπνον, οὐ πάνυ ἐπαινῶ, ὥσπερ οὐδὲ τὸ δράμημα 
6.183	οὐδὲ τὸ κώκυμα, οὐδὲ τὸ παρ' ὑπερείδῃ ἀναισχύντημα. 
6.184	  ταὐτὸν δ' ἐστὶν ἀναφυγή, ἀποφυγή, ἀναφορά, ἀναχώρησις, 
6.184	ἀποστροφή. ἀναφυγεῖν, ἀποφυγεῖν, ἀνενεγκεῖν, ἀναχωρῆσαι ἐπαναχωρῆσαι.
6.184	καὶ ἀναθέσθαι δὲ ἐπὶ τοῦ αὐτοῦ. 
6.185	  ὡσαύτως ταὐτόν ἐστι τρυφᾶν, ἡδυπαθεῖν, θρύπτεσθαι ἀνατεθρύφθαι,
6.185	ἐκδεδιῃτῆσθαι, χλιδᾶν. τὸ γὰρ θερμερύνεσθαι καὶ κιχλιδιᾶν 
6.185	κωμικὰ μὲν, ἐμοὶ δ' οὐκ ἀρέσκει. 
6.185	βιαζομένῳ δ' ἂν εἰς χρῆσιν ἔλθοι καὶ τὸ σκιαστροφεῖσθαι. τὰ δὲ 
6.185	πράγματα τρυφή, ἡδυπάθεια, θρύψις, ἐκδιαίτησις, χλιδή, σκιατροφία· 
6.185	οἱ δ' ἐσκιατροφημένοι σκιατροφίαι καλοῦνται. καὶ μετοχαὶ δ' ἀπὸ 
6.185	πάντων. ὄνομα δ' ἀπ' οὐδενὸς ὅτι μὴ χλιδανός, τάχα καὶ ὁ θρυπτικός.
6.185	ἐπίρρημα δὲ θρυπτικῶς καὶ ἐκδεδιῃτημένως, φαῦλον δὲ τὸ 
6.185	ἐσκιατροφημένως, καὶ βίαιον τὸ χλιδανῶς. 
6.186	  ἐπὶ ταὐτοῦ λέγοιτ' ἂν δωρεά, τιμή, ἆθλον, γέρας, μισθός, ἐπίχειρα. 
6.186	ἰδίως δὲ ἰατρῷ μὲν σῶστρα καὶ σωτήρια καὶ ἰατρεῖα, τῷ δὲ παιδεύοντι διδασκαλεῖα,
6.186	τῷ δὲ στρατιώτῃ ἀριστεῖα καὶ ἐπινίκια καὶ νικητήρια, ὡς ἀθλητῇ 
6.186	ἆθλα καὶ χειροτέχνῃ ἐπίχειρα καὶ ἀγγέλῳ εὐαγγέλια καὶ τῷ φέροντι κόμιστρα,
6.187	ὡς εὐεργέτῃ χαριστήρια καὶ τῷ μηνύσαντι μήνυτρα καὶ τροφεῖ 
6.187	θρέπτρα. λέγοις δ' ἂν δωρεῖσθαι, τιμᾶν, γεραίρειν· ξενοφῶν 
6.187	δὲ καὶ ἐπιγεραίρειν τὸ γεραίρειν ἔφη. λέγοιτο 
6.187	δ' ἂν ἐπὶ τούτων καὶ τὸ ἀμείβεσθαι. ἀμφίβολος δ' ἡ ἀμοιβή· ἔστι 
6.187	μὲν γὰρ παρ' ἀρχιλόχῳ καὶ παρ' εὐριπίδῃ ἐν ὀρέστῃ, 
6.187	τὸ δὲ παρ' ὁμήρῳ ‘σοὶ δ' ἄξιον ἔσται ἀμοιβῆς’ καὶ παρὰ 
6.187	πλάτωνι ἐν συμποσίῳ οὐ σαφές.  
6.188	  ὁ δ' ἐπ' ἀφροδισίοις μαινόμενος λάγνης ἂν καὶ λάγνος ῥηθείη,
6.188	λαγνίστατος, λαγνεύων, εἰς ἀφροδίτην νοσῶν, ἀσελγαίνων, 
6.188	ἀκολασταίνων, πορνοκοπῶν, πορνοβοσκοῖς συνών, ἑταιριζόμενος  
6.188	οὕτω γὰρ οἱ κωμικοὶ ὀνομάζουσιν τὸν 
6.188	περὶ τὰς ἑταίρας ἔχοντα εἰς ἡδονὰς ἐκκεχυμένος, γυναιμανής, 
6.188	ἑταίραις συμβιούς, ἑταιριστής, περὶ τὰς τῶν ἑταιρῶν θύρας κεκυλινδημένος,
6.188	μάχλος, ὀργῶν, ἐν οἰκήματι ζῶν, ἐν ματρυλείοις, 
6.188	ἐν ἀσωτείοις, ἐν κασαυρείοις, εἰ μὴ σφόδρα ποιητικὸν.
6.189	λέγοιτο δ' ἂν καὶ ὁ δύσερως καὶ ὁ δυσερωτιῶν. καὶ ἐρωτομανῶν,
6.189	καὶ ὁ ἐρωτομανὴς καὶ ὁ θρήνερως καὶ μισηνερώς. 
6.189	καὶ μισητὸν μέντοι τὸν τοιοῦτον οἱ κωμικοὶ 
6.189	καλοῦσι, καὶ μισητὴν τὴν μάχλον· ταύτην δ' οὐχ ἑταίραν μόνον ἀλλὰ 
6.189	καὶ πόρνην καὶ χαμαιτύπην καὶ ἀσελγῆ καὶ ἀκόλαστον καὶ ῥᾳδίαν 
6.189	καὶ εὐχερῆ καὶ πρόχειρον καὶ μοιχεύτριαν. τὸ δὲ πρᾶγμα λαγνείαν, 
6.189	ἀσέλγειαν, ἀκολασίαν, εὐχέρειαν, ῥᾳστώνην, μαχλοσύνην, ἑταίρησιν, 
6.189	πορνείαν, μισητίαν. 
6.190	  δωροδόκος ῥήτωρ, δεδωροδοκημένος, δεδεκασμένος, διεφθαρμένος,
6.190	ἐπὶ μισθῷ λέγων, ἐπ' ἀργυρίῳ, ἐπὶ χρήμασι πολιτευόμενος, 
6.190	ἐπὶ τῆς τοῦ λαμβάνειν ὢν προαιρέσεως, πρὸς τοῦ διδόντος, ὢν 
6.190	παντὸς τοῦ διδόντος, μισθοδοτούμενος μισθαρνῶν, μισθοφορῶν, 
6.190	μισθοφόρος, μισθωτός, καταμισθοφορῶν, πρὸς ἀργύριον ῥέπων, 
6.190	πρὸς τὸ βαρῦνον, ὑποτιθεὶς τὴν χεῖρα τοῖς λήμμασι, πεπραμένος, 
6.191	παλίμπρατος, ἔμμισθος, τὴν φωνὴν πιπράσκων, ἀποδόμενος, πωλῶν, 
6.191	ἀπεμπολῶν, ἀποκηρύττων, ἀπομισθῶν, κέρδει τὴν εὐδαιμονίαν μετρῶν, 
6.191	φιλοκερδής αἰσχροκερδής. καὶ τὰ πράγματα δωροδοκία, δεκασμός,  
6.191	διαφθορά, μισθαρνία μισθοφορία, μισθοδοσία, πρᾶσις, ἀπόδοσις ἀπεμπόλησις,
6.191	φιλοκέρδεια αἰσχροκέρδεια. ὁ δ' ἐναντίος ἄδωρος, ἀδωροδόκητος,
6.191	ἀδέκαστος, ἀμίσθωτος, ἀδιάφθορος, ἀνάργυρος, ἄπρατος 
6.191	ἐλεύθερος, κρείττων λημμάτων, ἀντιβλέπων πρὸς ἀργύριον, οὐ καθελκόμενος
6.191	ὑπὸ λήμματος, οὐ βαρυνόμενος. 
6.193	  ταὐτόν ἐστιν ἀναιρεῖν, φονεύειν, κτείνειν ἀποκτείνειν ἀποκτεινύειν
6.193	ἀποκτεινύναι, σφάττειν ἀποσφάττειν θουκυδίδης 
6.193	δὲ καὶ ἔσφαζον λέγει δολοφονεῖν μιαιφονεῖν, ἀποχρᾶσθαι διαχρᾶσθαι. 
6.193	τὰ δὲ ὀνόματα ἀνδροφόνος φονεύς φονικός, σφαγεύς, μιαιφόνος· 
6.193	ἀπὸ δὲ τῶν ἄλλων μετοχαί. σφαγεὺς μέντοι παρὰ σοφοκλεῖ 
6.193	καὶ τὸ ξίφος. τὰ δὲ πράγματα ἀναίρεσις, φόνος, σφαγή, 
6.193	μιαιφονία, ἀνδροφονία. ἐπίρρημα δὲ† καὶ μόνον φονικῶς. 
6.194	  ταὐτόν ἐστιν ἄφνω, ἐξαίφνης, ἐξαπίνης, αἰφνίδιον, ἐξαπίναιον, 
6.194	<αἰφνιδίως> ἐξαπιναίως. χρηστέον δ' ἐπὶ τούτου καὶ τῷ ἀπροσδοκήτως, 
6.194	τάχα δὲ καὶ τῷ ἀνελπίστως καὶ ἐξ ἀπροσδοκήτου καὶ ἀνελπίστου. 
6.194	  ταὐτόν ἐστιν ὑποχωρεῖν, ἐκχωρεῖν, ὑπαπιέναι, ὑπαλλάττεσθαι 
6.194	ὑπεξιέναι, ὑπαφίστασθαι ὑπεξίστασθαι, ἐκκλέπτειν ἑαυτὸν 
6.194	καὶ ὑποκλέπτειν ἑαυτούς. 
6.194	  τάχα δ' ἂν εἰς ταὐτὸν συντελοῖ καὶ τὸ σπείρεσθαι διασπείρεσθαι, 
6.194	διασκεδάννυσθαι ἢ ὡς ξενοφῶν διασκίδνασθαι, ἢ διαπεφορῆσθαι 
6.194	ὡς κριτίας, καὶ ὑπεκτίθεσθαι δ' ἑαυτὸν ἢ τὰ ἑαυτοῦ. 
6.195	  καὶ τὸ αὐτῶν μέρος, ὅσον ἐστὶν ἐπ' αὐτοῖς, τὸ κατ' 
6.195	αὐτούς, τὸ ἐπ' αὐτοὺς ἧκον, τὸ ἐπ' αὐτοῖς. κριτίας δέ πού φησιν 
6.195	‘ἐπὶ τόγε, ἐπὶ τὸ χρηστοὺς εἶναι.’ 
6.196	  οὐσία, κλῆρος, κτῆσις, περιουσία, πλοῦτος, βίος, χρήματα 
6.196	εὐχρηματία πολυχρηματία, εὐκτημοσύνη πολυκτημοσύνη, κτήματα, 
6.196	ἐπικαρπία, τὰ ὑπάρχοντα, τὰ ὄντα. εὔκληρος βαθύκληρος, πολυκτήμων,
6.196	πλούσιος βαθύπλουτος, πολυχρήματος. καὶ ἄβιος, 
6.196	ἔμβιος ὣς ἀντιφῶν φησί, καὶ εὔβιος πλάτων
6.196	ὡς δὲ καὶ εὐχρημονεῖν τὸ πλουτεῖν καὶ ἀχρημονεῖν
6.196	τὸ πένεσθαι εἶπεν. τοῦτο δὲ καὶ ἀπορεῖν καὶ πτωχεύειν,  
6.197	μισθαρνεῖν, θητεύειν, ἀγείρειν, προσαιτεῖν. καὶ ὁ πένης ἄπορος, ἀχρήματος,
6.197	ἀκτήμων, ἄκληρος, ἐνδεῶς πράττων, ἀπόρως πράττων, ἐν 
6.197	πενίᾳ καθεστηκώς, σπανίζων· ἐξ ὧν καὶ πενία, ἀκληρία, ἀπορία, 
6.197	ἀχρημοσύνη ἀχρηματία, ἀκτημοσύνη, σπάνις, ἔνδεια ἔκδεια, ἐπίλειψις. 
6.197	ἰδίως δὲ τοὺς μὲν πλουσίους καὶ τοὺς παχεῖς καὶ τοὺς ὀλίγους 
6.197	καὶ τοὺς ἐνδόξους καὶ τοὺς βελτίους καὶ τοὺς χρηστοὺς καὶ 
6.197	τοῦς ἱππέας ὠνόμαζον, τοὺς δὲ πένητας τοὺς πολλούς, τοὺς 
6.197	δημοτικούς, τὸν δῆμον. ἔνιοι δὲ πένητα τὸν πτωχὸν καὶ πτωχείαν 
6.197	τὴν πενίαν. οἱ δὲ τὸν οὕτω πράττοντα καὶ γυμνὸν καὶ κρίνον 
6.197	ὠνόμαζον. 
6.198	  ἐξόρους δ' ἐρεῖς ὑπερορίους, ἐκδήμους, διαποντίους,
6.198	ἐπιστολιμαίους, ἀλλοφύλους ἄνδρας τε καὶ δυνάμεις καὶ πολέμους.
6.198	
6.199	  γέλως ἐρεῖς καὶ μειδιασμὸς καὶ μειδίαμα καὶ μειδίασις, φαιδρότης
6.199	ὀφθαλμῶν, ἄνεσις προσώπου, καγχασμός· καὶ ἑτέρας χρείας 
6.199	χλευασμός χλευασία, κατάγελως. γελᾶν, μειδιᾶν ὑπομειδιᾶν ἐπιμειδιᾶν, 
6.199	ἀνιέναι τὸ πρόσωπον, φαιδρύνεσθαι τὼ ὀφθαλμώ, καγχάζειν, χλευάζειν
6.199	ἐπιχλευάζειν καταχλευάζειν ἐκχλευάζειν, καταγελᾶν ἐπιγελᾶν 
6.200	ἐπεγγελᾶν πλατὺς γέλως, καὶ ὡς πλάτων γέλως σαρδόνιος,
6.200	ἔκγελως παρὰ πλάτωνι γελαστικός· οὕτω γὰρ ὁρίζονται τὸν 
6.200	ἄνθρωπον, ὅτι μόνος ἐξ ἁπάντων τῶν ζῴων γελᾷ. χλευαστικός καταχλευαστικός.
6.200	καταγελαστικῶς χλευαστικῶς· οὐ γὰρ ἂν προσοίμην 
6.200	ἀπὸ τῶν ἄλλων ἐπιρρήματα. τάχα δ' ἂν εἴη τῆς αὐτῆς χρείας τὸ 
6.200	καταμωκᾶσθαι, κατειρωνεύεσθαι, διασύρειν, κωμῳδεῖν διακωμῳδεῖν, 
6.200	τωθάζειν. εἴρων, κωμῳδικός, τωθαστικός· ὁ γὰρ γελοῖος καὶ τὸ γελοιάζειν
6.200	καὶ τὸ γελοίως ἑτέρας ἐστὶ χρείας, ὥσπερ καὶ ὁ καταγέλαστος 
6.200	καὶ παρὰ τοῖς ποιηταῖς τὸ τῆς θαλάττης γέλασμα. 
6.201	  κλαίειν δ' ἐρεῖς ἀποκλαίειν ἀνακλαίειν, δακρύειν ἀποδακρύειν, 
6.201	κλαυθμυρίζεσθαι, θρηνεῖν, ὀδύρεσθαι ἐποδύρεσθαι ἀποδύρεσθαι, δεινοπαθεῖν,
6.201	οἰμώζειν, ὀλοφύρεσθαι κατολοφύρεσθαι, ποτνιᾶσθαι, οἰκτίζεσθαι, 
6.201	καὶ κλαυθμός, δάκρυον, κλαυθμυρισμός, ὀδύρματα, θρῆνος, ὀλόφυρσις, 
6.201	οἶκτος οἰκτισμός, οἰμωγή· τραχὺ γὰρ ἡ ποτνίασις, καὶ εὐτελὲς ἡ δεινοπάθεια.
6.202	φιλόδακρυς δὲ καὶ πολύδακρυς καὶ θρηνητικὸς καὶ ὀδυρτικὸς
6.202	καὶ θρηνώδης, καὶ θρήνων ἔξαρχος, καὶ θρηνῳδός, ὃν καὶ 
6.202	θρῆνον ἐκάλουν. ἐπιρρήματα δὲ οὐκ ἀπὸ πάντων, ἀλλὰ θρηνητικῶς. 
6.202	εἴποις δ' ἂν ὅτι τὸ γυναικεῖον γένος ἐστὶ θρηνῶδες καὶ φιλόθρηνον 
6.202	καὶ φιλόδυρτον καὶ θρηνητικόν. 
6.203	  ὄνομα, κλῆσις, προσηγορία, πρόσρησις πρόσρημα, ἐπίκλησις 
6.203	ἐπίκλην, ἐπωνυμία ὀνομασία. καὶ τὰ ἀπαρέμφατα ὀνομάζειν, 
6.203	καλεῖν, προσαγορεύειν, ἐπονομάζειν. 
6.204	  καίριον δ' ἐρεῖς τὸ αὐτὸ καὶ ἔγκαιρον εὔκαιρον ἐπίκαιρον· 
6.204	ἐν καιρῷ, κατὰ καιρόν, ἐπὶ καιροῦ, καιρίως, εὐκαίρως ἐγκαίρως 
6.204	ἐπικαίρως· εὐκαιρία ὡς πλάτων. τὸ δ' ἐναντίον 
6.204	ἄκαιρον, ἔξω καιροῦ, ἀκαίρως, ἀκαιρία. ἀπὸ δὲ τούτων τὸ καιροφυλακεῖν
6.204	καὶ καραδοκεῖν ἔλεγον. τὸ δὲ καίριον καθ' ἑτέραν χρείαν 
6.204	εἴποι ἄν τις καὶ εὔστοχον, ἐπίσκοπον, ἐπιτυχές εὐτυχές, ἀπλανές, 
6.205	ἀσφαλές, τάχα καὶ ἀστραβές, ὡς τὸ ἐναντίον ἄσκοπον, ἄστοχον, ἀτυχές
6.205	δυστυχές, διημαρτημένον, ἐσφαλμένον· καὶ εὐστοχίαν ἐπιτυχίαν 
6.205	εὐτυχίαν οὐ γὰρ καὶ ἐπισκοπίαν καὶ ἀστοχίαν δυστυχίαν 
6.205	διαμαρτίαν ἀτυχίαν· καὶ εὐστόχως καὶ ἐπισκόπως, εὐτυχῶς ἐπιτυχῶς,
6.205	ἀπλανῶς, ἀσφαλῶς, ἀστραβῶς, ἀστόχως, ἀσκόπως, ἀτυχῶς, 
6.205	διημαρτημένως, ἐσφαλμένως, σφαλερῶς. 
6.206	  δῆλον ἔνδηλον πρόδηλον ἐπίδηλον ἔκδηλον ποιητικὸν
6.206	γὰρ τὸ ἀρίδηλον προφανές ἐπιφανές ἐκφανές 
6.206	περιφανές καταφανές, σαφές, γνώριμον, ἐληλεγμένον, πολυθρύλητον 
6.206	τεθρυλημένον ἐκτεθρυλημένον, μυριόλεκτον ὡς ξενοφῶν
6.206	συμβαίνοι δ' ἂν εἰς ταὐτὸν καὶ τὸ ἔκπυστον, ἔκφαντον, ἔκφορον,
6.207	καὶ τὸ ἐπίρρητον, ἐπιβόητον περιβόητον, κεκηρυγμένον. καὶ 
6.207	τὰ ἀπαρέμφατα δηλῶσαι, ἐκφῆναι, σαφηνίσαι, γνωρίσαι, θρυλῆσαι, 
6.207	κηρῦξαι ἐκκηρῦξαι, ἐκλαλῆσαι, ἐκβοῆσαι, ἐκθρυλῆσαι, ἐκθροῆσαι, 
6.207	ἐξαγορεῦσαι, ἐλέγξαι, τάχα δὲ καὶ διακαλύψαι καὶ ἐκκαλύψαι
6.207	καὶ ἀποκαλύψαι. καὶ ἐνδήλως ἐκδήλως προδήλως ἐπιδήλως·
6.207	τὸ γὰρ καταδήλως καὶ δήλως εὐτελῆ, προφανῶς δὲ καὶ ἐκφανῶς 
6.207	καὶ καταφανῶς καὶ περιφανῶς, γνωρίμως, σαφῶς, πεφασμένως,  
6.208	ἀπαρακαλύπτως, ἀνυποστόλως, πολυθρυλήτως τεθρυλημένως· σκληρὸν
6.208	γὰρ τὸ ἐληλεγμένως, ἐπιρρήτως δὲ καὶ ἐπιβοήτως καὶ περιβοήτως.
6.208	τὸ δὲ κεκηρυγμένως ἄηθες. ἐκ δὲ τῶν ἄλλων ἀποκεκαλυμμένως.
6.208	καὶ δήλωμα δὲ καὶ δήλωσις καὶ περιφάνεια, γνῶσις,
6.208	σαφήνεια, θροῦς, ἔλεγχος· σκληρὸν γὰρ τὸ ἐπιβόημα. ἀπὸ δὲ 
6.208	τῶν ἄλλων ἢ οὐκ ἔστι τὰ πράγματα, ἢ ἄντικρυς ἄλλα δηλοῖ, τάχα 
6.208	δ' ἂν τούτοις προσαριθμήσαις τὸ διαρρήδην, ἀναφανδόν, διαφάδην 
6.209	ὡμολογημένως. τὰ δ' ἐναντία ἄδηλον, ἀφανές, ἀσαφές, ἄγνωστον, 
6.209	ἀνέλεγκτον, ἀπόρρητον, ἀνέκπυστον, ἄφθεγκτον, σεσιγημένον, 
6.209	ἀνέκφορον, ἐπικεκρυμμένον, κρυπτόν κρυπτόμενον ἐπικρυπτόμενον 
6.209	διακρυπτόμενον, ἀγνοούμενον, λανθάνον, συνεσκιασμένον συγκεκαλυμμένον,
6.209	παρακεκαλυμμένον ὑπὸ παραπετάσματι. καὶ ἀφανίσαι,
6.209	κρύψαι κατακρύψαι κατασιγάσαι, ἐπικρύψασθαι διακρύψασθαι, 
6.209	λαθεῖν, ἀγνοηθῆναι, συσκιάσαι, παρακαλύψασθαι προκαλύψασθαι, 
6.209	ὑποστείλασθαι, παραπετάσασθαι. καὶ τὰ ἐπιρρήματα ἀδήλως, 
6.209	ἀφανῶς, ἀσαφῶς, ἀγνώστως, ἀνελέγκτως, ἀπορρήτως ἀρρήτως, κεκρυμμένως,
6.209	λεληθότως λανθανόντως, στεγανῶς· φορτικὸν γὰ 
6.209	σιγηλῶς, τὰ δ' ἀπὸ τῶν ἄλλων σκληρὰ ἢ εὐτελῆ. 
