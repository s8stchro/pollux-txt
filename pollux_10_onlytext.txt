10.1	  κομμόδῳ καίσαρι ἰούλιος πολυδεύκης χαίρειν. ἐνέτυχόν 
10.1	ποτε βιβλίῳ τῳ τὸν ξενοφῶντος ἱππικῶν ἐξηγεῖσθαι λέγοντι. εὑρὼν δὲ 
10.1	ὀνόματος κρίσει τοῦτο ἐρατοσθένην ἐν τῷ σκευογραφικῷ λέγειν, 
10.1	ἐπῆλθέ μοι ζητεῖν τὸ τοῦ ἐρατοσθένους βιβλίον διὰ τὸ προσαγωγὸν 
10.1	τῆς χρήσεως· ὡς δ' εὗρον μόλις, οὐδὲν εἶχεν ὧν ἤλπισα. τὸ τοίνυν 
10.1	ὑπ' ἐμοῦ μὲν ἐλπισθέν, ὑπ' ἐκείνου δ' οὐ πληρωθὲν ἔγνων αὐτὸς 
10.1	ἐκτελέσαι. καὶ οἶμαί σοι πειρωμένῳ φανεῖσθαι τουτὶ τὸ βιβλίον 
10.2	ὑπὲρ πάντα τῇ χρείᾳ· καὶ γὰρ εἰ μηδὲ τῶν ἄλλων μηδὲν ἔξω τοῦ 
10.2	χρησίμου, τοῦτο γοῦν διὰ τῶν συνηθεστάτων ἥκει καὶ ὧν ἑκάστοτε 
10.2	χρῄζομεν. διὰ τοῦτο καὶ πλείους ἐπηγαγόμην ἐνταῦθα τοὺς μάρτυρας,
10.2	ὅτι τὰ πλείω τῶν ὀνομάτων ἀπολογίας ἢ θράσους ἐδεῖτο. εἰ δέ 
10.2	τινα τῶν νῦν εἰρημένων κἀν τούτῳ γέγραπται, μὴ πάνυ θαυμάσῃς· 
10.2	ἀθροίζοντα γὰρ τὰς τῶν σκευῶν προσηγορίας οὐκ ἐκ τῶν παλαιῶν 
10.2	συλλέγειν μόνον ἀλλὰ κἀκ τῶν ἰδίων ἔδει. εὐτύχει κύριε. 
10.10	  σκεύη τὰ κατ' οἰκίαν χρήσιμα καὶ κατ' ἀγροὺς ἢ τέχνας 
10.10	ἔδοξέ μοι καλῶς ἔχειν συναγαγεῖν, ἵν' ἔχῃς, ὅτου ἂν ἑκάστοτε 
10.10	χρῄζῃς, ὥσπερ ἐκ σκευοθήκης λαβών· αὐτὸ μὲν γὰρ τοὔνομα τῆς 
10.10	σκευοθήκης εὕροις ἂν ἐν τοῖς αἰσχύλου ψυχαγωγοῖς 
10.10	    καὶ σκευοθηκῶν ναυτικῶν τ' ἐρειπίων, 
10.10	καὶ παρ' αἰσχίνῃ ἐν τῷ κατὰ κτησιφῶντος, ’σκευοθήκην δὲ ᾠκοδόμουν·‘
10.10	θουκυδίδης δὲ ἀποθήκην αὐτὴν καλεῖ, 
10.10	φήσας ’τοῖς τε χρήμασι καὶ τοῖς σκεύεσιν ἀποθήκην.‘ αὐτὰ δὲ τὰ 
10.10	σκεύη καλοῖτ' ἂν ἔπιπλα ἤγουν ἡ κούφη κτῆσις, τὰ ἐπιπολῆς 
10.10	ὄντα τῶν κτημάτων· ὁ γοῦν εὔπολις ἐν τοῖς κόλαξι προειπὼν 
10.10	 
10.10	    ἄκουε δὴ σκεύη τὰ κατ' οἰκίαν,  
10.10	ἐπήγαγε 
10.10	  παραπλησίως τε συγγέγραπται τοῖς τὰ ἔπιπλα. 
10.10	ἡρόδοτος δὲ αὐτὰ ἐπίπλοα εἴρηκεν, οἷον ἃ καὶ πλέων ἄν τις 
10.11	ἐπικομίζοιτο, ὡς ἔγγειος καλεῖται κτῆσις ἡ λοιπή. ἰσαῖος δὲ ἐν 
10.11	τῷ πρὸς διοκλέα περὶ χωρίου κατὰ τὴν ἑνικὴν χρῆσιν
10.11	ἔπιπλον εἶπεν. δύναιτο δ' ἂν ταῦτα καὶ ἀπόθετα σκεύη καλεῖσθαι,
10.11	καὶ ἡ κατ' οἶκον κατασκευή· νεώτερον γὰρ ἂν εἴη μᾶλλον 
10.11	ἡ ἀποσκευή. εἴποις δ' ἂν αὐτὰ καὶ οἰκητήρια σκεύη καὶ χρηστήρια, 
10.11	τὸ μὲν ἀλκαίου τοῦ ποιητοῦ εἰπόντος ἐν πασιφάῃ 
10.11	  καὶ ναὶ μὰ δί' ἄλλα σκευάρι' οἰκητήρια, 
10.11	τὸ δὲ ἀπὸ τῆς χρήσεως ὀνομάσας. καίτοι με οὐ λέληθεν ὅτι τὰ 
10.11	πρὸς θεωρίαν ἢ θυσίαν σκεύη ὠνόμαζον χρηστήρια, ὡς καὶ πλάτων 
10.11	ἐν τῇ ἑλλάδι εἴρηκεν ὁ κωμικός· ἀλλὰ ἐγὼ κρίνω 
10.11	καὶ ἐπὶ τῶν κατ' οἰκίαν χρησίμων καταχρῆσθαι τῷ ὀνόματι. ἐκαλεῖτο 
10.12	δὲ ταῦτα ὑπὸ τῶν νεωτέρων καὶ μαλακὰ οἷον εὐμεταχείριστα, ὡς 
10.12	εἶπε μένανδρος ἐν τῇ περινθίᾳ 
10.12	    ὡς' ἐστὶ μαλακὰ συλλαβών 
10.12	  ἐκ τῆς πόλεως τὸ σύνολον ἐκπηδᾷ θᾶττον, 
10.12	καὶ δίφιλος ἐν ἀπολιπούσῃ 
10.12	    εἴ τι μαλακὸν ὦ δύστην' ἔχεις, 
10.12	  σκευάριον ἐκπωμάτιον ἀργυρίδιον; 
10.12	  ἐκδραμεῖ λαβὼν τόδε, δώσεις ἐμοί 
10.12	  παρακαταθήκην; 
10.12	τὴν δὲ τοιαύτην κατασκευὴν ἐνδομενίαν οἱ πολλοὶ καλοῦσιν· ἐγὼ 
10.12	δὲ οὐκ ἐπαινῶ μὲν τοὔνομα, μηνύω δέ, ὅστις εἰπὼν αὐτὸ ἀπολογεῖσθαι
10.12	βούλοιτο ὡς ἔστιν ἔν τινι βιβλίῳ, ὅτι ἐν ὀλυμπιάδος ἀπογραφῇ,
10.12	τῇ κατ' ὄνομα περὶ τῶν φαμένων ἀφῃρῆσθαι τὰς δόσεις, οὕτως
10.12	ἐγγέγραπται. κάλλιον δὲ ταύτην τὴν ἐνδομενίαν παγκτησίαν 
10.12	ἢ παμπησίαν ὀνομάσαι, ὡς ἐν ἐκκλησιαζούσαις ἀριστοφάνης·  
10.13	τραγικώτερον γὰρ ἡ παγκληρία. τὰ δὲ σκεύη καὶ σκευάρια φίλον 
10.13	τοῖς κωμῳδοῖς καλεῖν. ὠνομάζετο δέ τινα σκεύη ἔμπυρα καὶ ἄπυρα, 
10.13	ὥσπερ καὶ σκεύη τριηρικὰ καὶ σκεύη ναυτικά, ἐφ' ὧν ὁ μὲν ξενοφῶν
10.13	  σκεύη ξύλινα καὶ κρεμαστά, ὁ δὲ δημοσθένης 
10.13	  ἀποτριβὴν τῶν σκευῶν. ὀνόματα δὲ ἀπ' αὐτῶν πεποίηται 
10.13	τὸ κατασκευάσασθαι τὴν οἰκίαν τοῖς σκεύεσιν ἢ τὸν ἀγρὸν ἢ ὁτιδήποτε.
10.14	καὶ μέντοι ἡ σκευή, εἴτε ἡ ὁπλιτικὴ εἴτε ἡ τῶν ὑποκριτῶν 
10.14	εἴτε ἡ τῶν ὑποζυγίων, ἀφ' ἧς εἴρηται τὸ ’ἐπεσκευασμένα ἦν τὰ 
10.14	ὑποζύγια‘ οἷον ἐστρωματισμένα· καὶ σκευαγωγοὶ
10.14	δ' ἅμαξαι, καὶ τὰ σκευοφόρα καὶ ἐν βατράχοις ἀριστοφάνους 
10.14	  σκευοφόρος, καὶ τὸ ῥῆμα σκευαγωγεῖν καὶ σκευοφορεῖν, καὶ τὸ 
10.14	ἀνασκευάζεσθαι τὰ ἐκ τῶν ἀγρῶν, καὶ τὸ ἐνεσκευάσθαι τινὰ σκευήν, 
10.14	καὶ τὸ ἐνσκευάσαι τι πρᾶγμα, καὶ οἱ παρὰ θουκυδίδῃ ὅμοροι τοῖς σκύθαις
10.14	καὶ ὁμόσκευοι, καὶ αὐτόσκευος ὁ αὐτουργός, 
10.15	καὶ ἄσκευος ὁ ψιλός, καὶ ἀκατάσκευος ὁ εὐτελής. τάχα δ' ἀπὸ τούτων 
10.15	καὶ ἡ σκευωρία καὶ ἡ σκευοποιία καὶ τὸ ἐσκευοποιημένον πρᾶγμα, 
10.15	ὡς ἰσαῖος ἐν τῷ περὶ τοῦ ἀρχεπόλιδος κλήρου ’διαθηκῶν
10.15	δὲ τεττάρων ὑπ' αὐτῶν ἐσκευοποιημένων.‘ ὁ δ' αὐτὸς ῥήτωρ 
10.15	ἐν τῷ πρὸς λυσίβιον ἔφη ’τοιαῦτα μέντοι οὗτοι ἐπὶ τῷ 
10.15	τεθνεῶτι σκευοποιοῦντες.‘ σκευοποιήματα δὲ ὑπερείδης ἐν τῷ πρὸς 
10.15	δημέαν καὶ σκευασίαν δὲ ὑπερείδης καὶ 
10.15	σκευάσαι, καὶ συσκευασάμενοι τὰ πλείστου ἄξια, καὶ ἀσυσκεύαστον 
10.16	ὡς ξενοφῶν, καὶ σκευοποιοί, καὶ διασκευασάμενος 
10.16	τὴν οὐσίαν, ὡς φησὶ δημοσθένης· καὶ σκευασάμενοι, ὡς 
10.16	δείναρχος, τὰ ἐκ τῆς οἰκίας· καὶ ἀπεσκευασμένος τὰ 
10.16	χρήματα, καὶ ἀνασκευασθῆναι τὴν τράπεζαν, καὶ ἐπισκευάσαι τὸ τεῖχος, 
10.16	καὶ πομπείων ἐπισκευαστής. κρατῖνος δ' ἐν πανόπταις 
10.16	τὸν σκευοφύλακα ἔοικε σκευωρὸν καλεῖν. τοῦτον δὲ καὶ σκοῖδόν 
10.16	τινες ὠνόμαζον, τὸν ἐπὶ τῶν σκευῶν ἐν ταῖς βαρβαρικαῖς ἀποσκευαῖς·
10.16	ἕτεροι δὲ οὕτως οἴονται κεκλῆσθαι τὸν ἐπὶ τῶν σιτίων.  
10.16	τὸ μέντοι ἥψηται ἐσκεύασται ἐν τῷ ἕκτῳ παιδείας ξενοφῶν 
10.16	ἔφη· ’καὶ τὰ ἑφθὰ πάντα μεθ' ὕδατος τὰ πλεῖστα ἐσκεύασται.‘ δημοσθένης
10.16	δ' ἔφη σκευωρούμενον. 
10.17	  ὅτῳ δὲ τὰ σκεύη ἐκομίζετο, σκευοφόριον μὲν τοῦτ' ἀριστοφάνης
10.17	  καλεῖ τὸ ξύλον, πλάτων δὲ ἐν διὶ κακουμένῳ
10.17	καὶ τὸ τόξον ἐν παιδιᾷ παρεικάζων ἔφη 
10.17	    κεράτινον εἶχε σκευοφόριον καμπύλον. 
10.17	ἀλλὰ μὴν καὶ ἀνάφορον κατὰ τὴν τῶν πολλῶν χρῆσιν εἴη ἂν ταὐτὸ 
10.17	τοῦτο εἰρημένον ἐν ἀριστοφάνους φοινίσσαις 
10.17	      καὶ τὸν ἱμάντα μου 
10.17	    ἔχουσι καὶ τἀνάφορον· 
10.17	ἔτι δὲ σαφέστερον ἐν βατράχοις, 
10.17	    μεταβαλλόμενος τἀνάφορον ὅτι χεζητιᾷς. 
10.17	τὸν μέντοι σκευοφόρον ἐν ταξιάρχοις εὔπολις σκευοφοριώτην
10.17	παίζων ἐκάλεσεν. 
10.18	  ἵνα δ' ἐπιπράσκετο τὰ σκεύη, τῆς ἀγορᾶς τὸ μέρος τοῦτο ὠνομάζοντο
10.18	κύκλοι, ὡς ἄλεξις ὑποδηλοῦν ἔοικεν ἐν καλασίριδι
10.18	 
10.18	    ποῖ δή μ' ἄγεις διὰ τῶν κύκλων; 
10.18	σαφέστερον δὲ ἐν τῷ μαινομένῳ δίφιλος 
10.18	    καὶ προσέτι τοίνυν ἐσχάραν καινὴν κάδον 
10.18	    στρώματα συνὸν ἀσκοπήραν θύλακον, 
10.18	    ὥς που στρατιώτην ἄν τις ἀλλὰ καὶ κύκλον 
10.18	    ἐκ τῆς ἀγορᾶς ὀρθὸν βαδίζειν ὑπολάβοι· 
10.18	    τοσοῦτός ἐσθ' ὁ ῥῶπος ὅσον σὺ περιφέρεις. 
10.18	καὶ μὴν εἰ γυναικείαν ἀγορὰν τὸν τόπον οὗ τὰ σκεύη τὰ τοιαῦτα πιπράσκουσιν
10.18	ἐθέλοις καλεῖν, εὕροις ἂν ἐν ταῖς συναριστώσαις μενάνδρου
10.18	  τὸ ὄνομα. εἴποις δ' ἂν τὴν πρᾶσιν τῶν ἐπίπλων 
10.18	τὴν ὑπὸ κήρυκι γιγνομένην, ἣν νῦν ἀπαρτίαν καλοῦσιν, ἀγορὰν καὶ 
10.18	παμπρασίαν. τοὔνομα δὲ ἡ ἀπαρτία ἔστι μὲν ἰωνικόν, ὠνομασμένων 
10.19	οὕτω παρ' αὐτοῖς τῶν κούφων σκευῶν, ἃ ἔστι παραρτήσασθαι, ᾗ δια- 
10.19	νοίᾳ καὶ τὰ ἔπιπλα ὠνομάσθαι φαμέν· ἀπὸ μέντοι τῶν σκευῶν ἤδη 
10.19	καὶ τὸ πρᾶγμα τῆς πράσεως αὐτῶν καὶ τὸν τόπον οὕτω κεκλήκασιν, 
10.19	ὥσπερ οἱ ἀττικοὶ ἀπὸ τῶν πιπρασκομένων καὶ τὰ χωρία ὠνόμαζον, 
10.19	λέγοντες εἰς τοὖψον καὶ εἰς τὰ μύρα καὶ εἰς τὸν χλωρὸν τυρὸν καὶ 
10.19	εἰς τὰ ἀνδράποδα. εἰ μέντοι καὶ ἐν βιβλίῳ τινὶ τοὔνομα τὴν ἀπαρτίαν
10.19	εὑρεῖν ἐθέλοις, ὡς ὑπὲρ τῶν λεγόντων ἀπολογοῖο, εὑρήσεις ἔν τε 
10.19	τῷ δευτέρῳ τῶν ἱππώνακτος ἰάμβων 
10.19	    ἀκήρατον δὲ τὴν ἀπαρτίαν ἔχει, 
10.19	καὶ παρὰ θεοφράστῳ ἐν τῷ δεκάτῳ νόμων. 
10.20	  τὸν μὲν οὖν τοῦ παντὸς οἴκου δεσπότην ὅτι καὶ ναύκληρον 
10.20	καὶ ἱστιοπάμονα δωρικῶς καὶ στέγαρχον καὶ στεγανόμον κλητέον, 
10.20	ἐπεὶ καὶ τὸ ἐνοίκιον οὐ ναῦλον μόνον ἀλλὰ καὶ στεγανόμιον, ἔχεις 
10.20	προειρημένον. παίζων δ' εἰ καὶ σταθμοῦχον ἐθέλοις αὐτὸν 
10.20	καλεῖν, ἐρεσχηλῶν τινὰ ἢ ἐκπειρώμενος, ὁ δὲ δεινὸς ὢν εἰς ὀνομάτων 
10.20	χρῆσιν λαμβάνοιτο τοῦ ῥήματος ὡς οὐκ ἂν εἴη δόκιμον, οὐδὲ σὺ μὲν 
10.20	ἂν αὐτὸ πάντῃ δόκιμον εἶναι νομίζοις, οὐ μέντοι οὐδὲ παντελῶς 
10.20	ἀδόκιμον· ὅτι δὲ ἔστιν εἰρημένον εἰ γνωρίζοις, φιλότιμος εἶναι δόξεις. 
10.20	εἴρηται τοίνυν ἐν αἰσχύλου σισύφῳ 
10.20	    σὺ δ' ὁ σταθμοῦχος εὖ κατιλλώψας ἄθρει. 
10.21	ἀντιφάνης δὲ ἐν ὀβρίμῳ φησὶν 
10.21	  ἂν κελεύῃ με σταθμοῦχος. ἡ σταθμοῦχος δ' ἔστι τίς; 
10.21	  ἀποπνίξεις γάρ με καινὴν πρός με διάλεκτον λαλῶν. 
10.21	  ἤτε τάκτοιμι στεγάρχον. 
10.21	ἀλλὰ μὴν τὸ κοινότατον τουτὶ καὶ μᾶλλον τεθρυλημένον, τὸν οἰκοδεσπότην
10.21	καὶ τὴν οἰκοδέσποιναν, οὐκ ἀποδέχομαι μὲν τοὔνομα, ὡς 
10.21	δὲ ἔχῃς εἰδέναι, μηνύω σοι ὅτι καὶ ταῦτα ἄμφω εὗρον ἐν θεανοῦς 
10.21	τῆς πυθαγόρου γυναικὸς ἐπιστολῇ πρὸς τιμαρέταν γραφείσῃ. ὁ δὲ 
10.21	οἰκοδεσπότης ἔστι καὶ ἀλέξιδος ἐν ταραντίνοις. 
10.22	  τῶν δὲ σκευῶν εἰ πρῶτα τὰ περὶ τὰς θύρας ῥητέον, μοχλοὶ 
10.22	καὶ ὀχλεῖς καὶ κλεῖδες εἰσὶν καὶ κληῖδες, καὶ βάλανοι καὶ βαλανάγραι,  
10.22	καὶ κλεῖθρα καὶ κλῇθρα καὶ ἐπίσπαστρον καὶ ῥόπτρον τὸ γὰρ 
10.22	ἐπικροῦον τὴν θύραν οὕτως ὠνόμαζον καί που καὶ στρόφιγγες καὶ 
10.22	γιγγλύμοι καὶ κορῶναι καὶ κόρακες ποσείδιππος γοῦν ἐν γαλάτῃ 
10.22	  φησὶ ’κόρακι κλείεθ' ἡ θύρα. παρὰ δὲ τοῖς νεωτέροις
10.22	  τούτοις καὶ ἀντίκλειδες εἴρηνται· παρὰ δὲ 
10.22	ἀριστοφάνει ἐν σφηξὶ κατάκλειδες τὰ κατακλείοντα τὰς 
10.23	θύρας. παρὰ δὲ ἡροδότῳ καὶ ἐπισπαστῆρες· φησὶ γοῦν ἐν τῷ 
10.23	ἕκτῳ βιβλίῳ ‘ἐπιλαβόμενος δὲ τῶν ἐπισπαστήρων εἴχετο.’ ἐν 
10.23	δὲ τοῖς δημιοπράτοις καὶ ἐμμόχλια σιδηρᾶ. οἱ μὲν οὖν ἀκριβέστερον
10.23	ἑρμηνεύειν πειρώμενοι τὰς κλεῖς οἴονται προσήκειν λέγειν, ὅτι 
10.23	καὶ παρὰ δημοσθένει ἐπὶ τοῦ ἐν τῷ σώματι μέρους εἴρηται
10.23	‘τὴν κλεῖν κατεαγότα·’ ὁμώνυμον δ' ἐστὶν ἑκάτερον ἑκατέρῳ 
10.23	τοὔνομα, τό τε μέρος τῷ σκεύει καὶ τὸ σκεῦος τῷ μέρει. ἐν δὲ τῷ 
10.23	λυσίου πρὸς φίλιππον ἐπιτροπῆς τὰς κλεῖδας εὑρήκαμεν,
10.24	παρὰ δὲ ἀριστοφάνει ἐν αἰολοσίκωνι καὶ κλειδίον, 
10.24	ἐν μέντοι τοῖς πλάτωνος τοῦ κωμικοῦ μετοίκοις 
10.24	  σημεῖα παρασημεῖα, κλεῖν παρακλείδιον. 
10.24	αἱ μὲν οὖν θύραι καὶ σανίδες καὶ πτύχες ὀνομάζονται· θύραι δ' αὐτὸ 
10.24	τὸ χάσμα ἐστὶ τῆς θύρας. ἐν δὲ τοῖς δημιοπράτοις πέπραται θύρα 
10.25	διάπριστος καὶ θύραι συνδρομάδες· ἐν δὲ κρατίνου διονυσαλεξάνδρῳ 
10.25	  εἴρηται 
10.25	  παραστάδας καὶ πρόθυρα βούλει ποικίλα. 
10.25	ἡ δὲ ὀπὴ εἴρηται ἐν αἰολοσίκωνι ἀριστοφάνους 
10.25	  καὶ δι' ὀπῆς κἀπὶ τέγους. 
10.25	καὶ ἀπὸ μὲν τῶν μοχλῶν τὸ ‘μόχλωσον τὴν θύραν’ ἐν λημνίαις ἀριστοφάνους,
10.25	 ἀπὸ δὲ τῶν κλειδῶν τὸ κλεῖσαι συγκλεῖσαι 
10.25	παρακλεῖσαι ἐπικλεῖσαι, ἐφ' οὗ καὶ τὸ προσθεῖναι τὴν θύραν καὶ συναγαγεῖν
10.25	καὶ ἐπισπάσασθαι καὶ ἐπιβαλεῖν καὶ ἐπιφράξαι καὶ ἐπαγαγεῖν 
10.26	καὶ κατακλῖναι καὶ ἐπικλῖναι, ὥσπερ καὶ τῷ ἀνοῖξαι ταὐτόν ἐστι τὸ  
10.26	ἀνακλῖναι ἀνεῖναι ἐκπετάσαι ἀναπετάσαι, παρὰ δὲ τοῖς κωμῳδοῖς 
10.26	  καὶ τὸ ἀναζυγῶσαι ταὐτὸν τῷ ἀνοῖξαι σημαίνει, 
10.26	ὥσπερ τῷ κλεῖσαι τὸ ἐπιζυγῶσαι. καὶ τὸ ζυγώθρισον
10.26	δὲ ἐπὶ τοῦ κλεῖσον εἰώθασι τάττειν. καὶ μὴν καὶ βαλανῶσαι
10.26	  τὴν θύραν ἐκεῖνοι λέγουσι, καὶ
10.26	
10.26	    οὐδεὶς βεβαλάνωκε τὴν θύραν 
10.27	ἐν ταῖς δαναΐσιν ἔφη ἀριστοφάνης. ὁ δὲ θουκυδίδης 
10.27	στυρακίῳ ἀκοντίου ἀντὶ βαλάνου ἔφη κεχρῆσθαί τινα ἐς τὸν μοχλόν. 
10.27	τῷ δὲ κλεῖσαι ἴσον καὶ τὸ πακτοῦν καὶ τὸ ἐπιπακτοῦν τὰς θύρας 
10.27	ἐστίν, ὥσπερ τῷ ἀνοίγειν ταὐτὸν τὸ λύειν, ὡς ἔφη εὐριπίδης 
10.27	‘λῦε πακτὰ δωμάτων·’ ὡς τοὐναντίον ἀριστοφάνης 
10.27	‘προπύλαια πακτοῦν’ ἢ πάλιν ‘καὶ ἐπιπακτοῦν τὰς θύρας·’ 
10.27	ἢ ὡς ἀρχίλοχος πακτῶσαι τὸ κλεῖσαι. 
10.28	  ἐπεὶ δὲ τῷ πυλωρῷ τὸ καθαίρειν καὶ καταρραίνειν τὴν οἰκίαν
10.28	ἀναγκαῖόν ἐστιν, εἴπωμεν τὰ πρόσφορα τούτῳ τῶν σκευῶν, οἷον 
10.28	τὸ κόρημα· καλεῖται δ' οὕτω καὶ τὸ σκεῦος καὶ τὸ κάθαρμα τὸ κορούμενον.
10.28	τὸ δὲ ῥῆμα κορεῖν ἂν λέγοις. καὶ τὸ μὲν σκεῦος κόρημα 
10.28	ὑπὸ εὐπόλιδος εἴρηται ἐν τοῖς κόλαξι 
10.28	    τουτὶ λαβὼν τὸ κόρημα τὴν αὐλὴν κόρει· 
10.29	τὸ δὲ κορούμενον ἐν σκηνὰς καταλαμβανούσαις ἀριστοφάνους 
10.29	      ὥσπερ ἐν καλλιππίδῃ 
10.29	    ἐπὶ τοῦ κορήματος καθέζομαι χαμαί. 
10.29	εἰ δὲ καὶ καλλύνειν φαίης ἂν τὸ κορεῖν, ἦ που καὶ τὸ κόρημα κάλλυντρον.
10.29	εἰ δὲ καὶ σαίρειν φήσεις τὸν θυρωρόν, τί κωλύει κἀκεῖνο 
10.29	καλεῖν σάρον; ἡ χρῆσις γὰρ ἀπὸ τῆς ἅλω καὶ ἐπὶ τὰς οἰκίας ἄγει 
10.29	τοὔνομα, ὥσπερ καὶ μυλήκορον ἄν τις αὐτὸ καλέσειεν· καίτοι σαφὲς 
10.29	ὅτι τοῦτο μύλωνι προσήκει· ἀλλ' ὅμως ἄρχιππος εἴρηκεν ἐν ἰχθύσι 
10.29	  
10.29	    τὴν ἀγορὰν μυληκόρῳ. 
10.30	τὸ δὲ ῥαίνειν καὶ διαρραίνειν καὶ καταρραίνειν καὶ ψεκάζειν καὶ ῥα- 
10.30	νίζειν ἔστιν εἰπεῖν, τὸ δ' ἀγγεῖον ἐν ᾧ τοῦτο ποιεῖ κρωσσόν, 
10.30	ὑδρίαν ὑδρεῖον, ἀμφορέα ἀμφορίσκον ἀμφορείδιον, κεράμιον, κώθωνα, 
10.30	στάμνον, κάλπιν, ἄγγος ἀγγεῖον ἀγγείδιον, τεῦχος κεραμεοῦν γήινον 
10.30	χυτρεῖον χαλκοῦν. δι' ὧν δὲ τὸ ὕδωρ φέρεται, ἀμάραι, ὑδρορρόαι, 
10.30	ὀχετοί, σωλῆνες. ὀχετόκρανα δ' ἂν εἴποις τὰς τῶν ὀχετῶν ἀρχάς, ὡς 
10.31	ὑπερείδης ἐν τῷ περὶ ὀχετοῦ. δι' ὧν δὲ ἐκφέρεται τὸ 
10.31	ὕδωρ, κρουνοί. εἰ δὲ καὶ ἐκ φρεάτων ἢ λάκκων τὸ ὕδωρ ἀπαντλεῖς, 
10.31	δέοιτ' ἂν σκευῶν ἀντλητῆρος, ἀντλίας, ἱμονιᾶς, ἱμάντος, κάλου, σχοινίου,
10.31	κάδου, τροχαλίας, τάχα δὲ καὶ κηλωνείου. μέρη δὲ τροχαλίας 
10.31	τονία τοπεῖα ἀξόνια. τῷ δὲ προσδεῖ καὶ ἁρπάγης καὶ κρεάγρας καὶ 
10.31	λύκου· οὕτω γὰρ ἐκάλουν τὰ σκεύη οἷς τοὺς ἐκπεσόντας τῶν κάδων 
10.31	ἐκ τῶν φρεάτων ἀνέσπων· ὅτι γὰρ καὶ κρεάγραν καλοῦσι τὴν ἁρπάγην,
10.31	δηλοῖ ἐν ἐκκλησιαζούσαις ἀριστοφάνης λέγων 
10.31	    τί δῆτα κρεάγρας τοῖς κάδοις ὠνοίμεθ' ἄν; 
10.32	  πρὸ μὲν οὖν τοῦ κοιτῶνος ἐπὶ ταῖς θύραις παραπετασμάτων 
10.32	σοι δεῖ, εἴτε ἁπλοῦν εἴη τὸ παραπέτασμα λευκὸν ἐξ ὀθόνης, εἴτε καὶ 
10.32	τρίχαπτόν τι βαπτόν, εἴτε πολύχρουν, ἐφ' οὖ ἀριστοφάνης ἂν εἴποι 
10.32	  
10.32	    τὸ παραπέτασμα τὸ κύπριον τὸ ποικίλον. 
10.32	ἐν δὲ τῷ κοιτῶνι δεῖ μὲν εἶναι καὶ κλίνην τινὰ ἢ κλινίδιον ὡς ἐν 
10.32	λυσιστράτῃ ἀριστοφάνης, ἢ κλινάριον ὡς ἐν δαιταλεῦσιν 
10.33	 , ἢ κλινίδα ὡς ἐν ὀδυσσεῦσι κρατῖνος. ἐπὶ 
10.33	δὲ τῶν κλινῶν ἀκουστέον, ὅταν φῇ 
10.33	    οἱ δ' ἀλυσκάζουσιν ἐπὶ ταῖς κλινίσιν· 
10.33	οὐ μέντοι ἀγνοῶ ὅτι κλινὶς ἐκαλεῖτο τὸ ἐπὶ τῆς ἁμάξης καταστορνύμενον,
10.33	ὅταν μετίωσι τὰς νύμφας, ἐφ' οὗ κάθηται ἡ νύμφη μεταξὺ 
10.33	τοῦ παρόχου τε καὶ τοῦ νυμφίου. καλεῖται δὲ τὸ κλινίδιον καὶ κλιντήριον,
10.33	ὡς ἐν διονύσῳ ναυαγῷ ἀριστοφάνης ἔφη  
10.33	    τί ὦ πονηρέ μ' ἐξορίζεις ὥσπερ 
10.33	    κλιντήριον; 
10.34	μέρη δὲ κλίνης ἐνήλατον καὶ ἐπίκλιντρον, ὑπὸ ἀριστοφάνους εἰρημένον.
10.34	σοφοκλῆς δ' ἐν ἰχνευταῖς σατύροις ἔφη ‘ἐνήλατα 
10.34	τρίγομφα διάτορος ἐρείδεται.’ εἴδη δὲ κλίνης ἀργυρόπους, παράπυξος,
10.34	ὡς ἐν τῷ διονυσαλεξάνδρῳ κρατίνου ‘κλίνην
10.34	τε παράπυξον,’ καὶ ἀμφίκολλος· οὕτω γὰρ τὴν κατακεκολλημένην
10.34	ὠνόμασεν ἐν ταῖς ἑορταῖς πλάτων 
10.34	    ἔπειτα κλίνην ἀμφίκολλον πυξίνην. 
10.35	σὺ δὲ κἂν ἐλεφαντίνην εἴποις καὶ χελώνης καὶ σφενδάμνου καὶ 
10.35	σφενδαμνίνην· ἀριστοφάνης γὰρ ἐν ἀχαρνεῦσιν εἴρηκε σφενδάμνινοι.
10.35	ἀλλὰ καὶ σκίμπους τῶν ἔνδον σκευῶν, ὃς καὶ ἀσκάντης
10.35	ἐστὶν εἰρημένος καὶ σκιμπόδιον. ἐν δὲ τῇ κρίτωνος μεσσηνίᾳ 
10.35	  καὶ τῷ ῥίνθωνος τηλέφῳ
10.35	καὶ κράββατον εἰρῆσθαι λέγουσιν· ἐγὼ δ' οὐκ ἐντετύχηκα τοῖς 
10.35	δράμασιν. τῶν γὰρ ἀδοξοτέρων ἡ χαμεύνη καὶ τὸ χαμεύνιον· ἐν 
10.35	γοῦν τῷ σατυρικῷ σκίρωνι εὐριπίδης φησὶ 
10.35	    σχεδὸν χαμεύνῃ σύμμετρος κορινθίας 
10.35	    παιδός, κνεφάλλου δ' οὐχ ὑπερτείνεις πόδα. 
10.36	ἐν δὲ τοῖς δημιοπράτοις πέπραται ἀλκιβιάδου χαμεύνη παράκολλος
10.36	καὶ κλίνη ἀμφικνέφαλλος. καὶ μὴν τό γε τῇ κλίνῃ ἢ τῷ 
10.36	σκίμποδι ἐντεταμένον ὡς φέρειν τὰ τυλεῖα, σπάρτα σπαρτία, τόνος, 
10.36	κειρία, τάχα δὲ καὶ σχοῖνος καὶ σχοινία καὶ κάλοι· ὧν ἐπὶ τὰ ἄλλα 
10.36	κοινῇ κειρία ἔστιν ἐν ὄρνισιν ἀριστοφάνους, παραδηλοῦντος 
10.36	αὐτοῦ καὶ τὰ σπάρτα, ὅταν φῇ 
10.37	  σπάρτην δ' ἐγὼ θείμην ἂν ὄνομα τἠμῇ πόλει; 
10.37	  οὐδ' ἂν χαμεύνῃ πάνυ γε κειρίαν ἔχων.  
10.37	ὁ δὲ τόνος ἐν τῇ λυσιστράτῃ. καὶ θουκυδίδης μέν 
10.37	φησιν ‘ἐκ κλινῶν τοῖς σπάρτοις ἀπαγχόμενοι,’ φιλιππίδης δ' ἐν 
10.37	λακιάδαις 
10.37	    κράτιστόν ἐστι τοῦτον ἐκτεμεῖν, γύναι, 
10.37	    τὸν δίφρον, ἄχρηστα παντελῶς οὕτως ἔχει τὰ σπάρτα, 
10.37	    ἕτερον δὲ καινὸν ἐμβαλεῖν αὐτῷ τόνον. 
10.38	  ἑπέσθω δὲ τῇ κλίνῃ τυλεῖα, κνέφαλλα, δάπιδες, τάπητες ἀμφιτάπητες·
10.38	δίφιλος γοῦν φησὶν ἐν κιθαρῳδῷ 
10.38	      ἐξανίσταμαι 
10.38	    τὸν ἀμφιτάπητα συστορέσας, 
10.38	καὶ ἀλκιβιάδου δὲ ἀμφιτάπης τις πέπραται. ὁμήρου δὲ 
10.38	τὴν αἰγίδα ἀμφιδάσειαν εἰπόντος, ἔστι καὶ τὴν ἀμφίμιτον στρωμνὴν 
10.38	ἀμφιδάσειαν καλεῖν. πρὸς δὲ τούτοις ἑπέσθω προσκεφάλαια πτιλωτά,
10.38	προσκεφάλαια ὑπαρχένια. εἴποις δ' ἂν οἶμαι καὶ χνοῦν καὶ 
10.38	μνοῦν ἐπὶ τῶν μαλακῶν, ἀριστοφάνους εἰπόντος ἐν μὲν βαβυλωνίοις
10.38	  ‘ἔχεις ἄχυρα καὶ χνοῦν,’ ἐν δὲ δαναΐσι ‘τῶν 
10.39	χειρῶν ἔργα μνοῦς ἐστιν.’ τὰ μὲν οὖν τυλεῖα καὶ τὰ κνέφαλλα οὐ 
10.39	μόνον παρὰ τοῖς κωμῳδοῖς ἔστιν, ἀλλὰ καὶ ἐν τοῖς δημιοπράτοις 
10.39	πέπραται κνέφαλλον καινὸν καὶ κνέφαλλον παλαιόν. καὶ τύλη δὲ 
10.39	παρ' εὐπόλιδι ἔστιν ἰάζοντι ἐν τοῖς κόλαξιν. ἀλλὰ 
10.39	καὶ παρὰ σοφοκλεῖ ἐν τῷ ἰοκλεῖ λέγοντι ‘ἀλλὰ καὶ λινορραφῆ
10.39	τυλεῖα·’ ὧν καὶ τοὺς τεχνίτας ἔοικεν ὑπερείδης ἐν τῷ ὑπὲρ 
10.40	μίκας ὀνομάζειν, εἰπὼν ‘ἐμισθώσατο τυλυφάντας.’ ἐν 
10.40	δὲ ἀμφιάρεῳ ἀριστοφάνους 
10.40	    κνέφαλλον ἅμα καὶ προσκεφάλαιον τῶν λινῶν, 
10.40	δῆλον ὅτι ὡς καὶ σκυτίνων καὶ ἐρεῶν γινομένων, ὡς καὶ ἐν τοῖς 
10.40	ἀλκιβιάδου πέπραται προσκεφάλαιον σκύτινον καὶ λινοῦν καὶ ἐρεοῦν. 
10.40	ἐν δὲ ἀντιφάνους φάωνι κατὰ τὴν κοινὴν χρῆσιν 
10.40	ἔστιν εὑρεῖν τὰς τύλας ‘στρώματα κλίνας τύλας’ ὥσπερ καὶ 
10.40	παρὰ σαπφοῖ. οὐ μὴν φαῦλον τετηρηκέναι ὅτι τὸ ναυτικὸν ὑπηρέσιον  
10.40	ἰδίως κρατῖνος ἐν ταῖς ὥραις προσκεφάλαιον . 
10.41	τοῦτο μὴ καλεῖσθαι νομιζόντων, ἀλλὰ ὑπηρέσιον μόνον. ἡ μέντοι 
10.41	καλουμένη λυχνὶς ἀνθήλη ἐκαλεῖτο. εἰ δὲ καὶ τὸ κνέφαλλον μὴ ἐπὶ 
10.41	τοῦ τυλείου τις ἀκούειν βούλοιτο, ὥσπερ ἡ πολλὴ χρῆσις ἔχει, ἀλλ' 
10.41	ἐπὶ τοῦ ἐμβαλλομένου πληρώματος, ὃ γνάφαλον καλοῦσι, προσχρήσεται
10.41	τῷ ῥηθέντι ἐν πανταλέοντι θεοπόμπου, εἰ 
10.41	καὶ ἀμφισβητεῖται τὸ δρᾶμα· προειπὼν γὰρ ὁ ποιητὴς ‘ὠνητιῶν τὸ 
10.41	δέρμα τοῦ θηρός’ ἐπήγαγε ‘ῥάψας ὅλον σάξαι κνεφάλλων.’ ἔστι 
10.42	δ' εἰπεῖν ἁπαλὴ στρωμνὴ καὶ μαλακὴ καὶ βαθεῖα. τὰ δὲ στρώματα 
10.42	ἐπιβλήματα, περιβόλαια, ἐφεστρίδες, χλαῖναι, δάπιδες, ξυστίδες, τάχα 
10.42	δὲ καὶ περιστρώματα· εἴρηται γὰρ παρά τε φιλίστῳ ἐν τῇ ἕκτῃ 
10.42	  καὶ ἐν τῇ σιμύλου μεγαρικῇ. ἐπαινῶν
10.42	δ' ἂν εἴποις στρωμνὴ λεπτή, εὐυφής εὐήτριος, ὑγρά, περιρρέουσα,
10.42	στιλπνή στίλβουσα, εὔχρως, ἀνθοῦσα εὐανθής πολυανθής, ποικίλη 
10.42	παμποίκιλος πολύμορφος, πορφυρᾶ, ἁλουργίς ἁλιπόρφυρος, πρασεῖος,
10.42	ὑσγινοβαφής, ἰοειδής, κροκοειδής κόκκῳ ἀνθοῦσα, κοκκοβαφής, 
10.42	ὀρφνίνη, ἐπιπόρφυρος περιπόρφυρος πορφυρομιγής παραπόρφυρος 
10.43	καὶ κατὰ ξενοφῶντα ὁλοπόρφυρος, ἐπίχρυσος 
10.43	χρυσοειδής χρυσοβαφής χρυσόπαστος· ζῷα ἐνύφαντο, ἄνθη ἐνεπεποίκιλτο,
10.43	θηρία ἐνεγέγραπτο, ἄστρα ἐνήστραπτεν. 
10.43	  καὶ μὴν τοῖς μὲν οἰκέταις ἐν κοιτῶνι ἢ προκοιτῶνι ἀναγκαῖα 
10.43	σκεύη χαμεύνια καὶ ψίαθοι καὶ φορμοὶ καὶ σάμαξ· ἔστι δ' ὁ σάμαξ 
10.43	ῥὶψ καλάμου τοῦ καλουμένου σάκτου, μάλιστα δὲ ἐπὶ στρατείας 
10.43	αὐτῷ ἐχρῶντο, ὡς χιωνίδης ἐν ἥρωσιν 
10.43	    πολλοὺς ἐγᾦδα κοὐ κατὰ σὲ νεανίας 
10.43	    φρουροῦντας ἀτεχνῶς κἀν σάμακι κοιμωμένους.  
10.44	τοῖς δὲ δεσπόταις, τῷ μὲν ἀνδρὶ καὶ λάσανα ἀναγκαῖα καὶ ἁμίς, ἣν 
10.44	σοφοκλῆς ἐν πανδώρᾳ ἐνουρήθραν καλεῖ καὶ αἰσχύλος 
10.44	  οὐράνην. ὅτι δὲ οὐ μόνον ἐπὶ τοῦ ἀκινήτου ἀποπάτου 
10.44	τὰ λάσανα ὀνομαστέον ἀλλὰ καὶ ἐπὶ τοῦ τιθεμένου καὶ ἀναιρουμένου 
10.44	μαρτυροῦσιν ἀριστοφάνης μὲν ἐν προάγωνι εἰπὼν 
10.44	    οἴ μοι τάλας, τί μου στρέφει τὴν γαστέρα; 
10.44	    βάλ' ἐς κόρακας· πόθεν ἂν λάσανα γένοιτό μοι; 
10.45	εἰ δὲ τοῦτο ἀμφίβολον, ἀλλὰ φερεκράτης ἐν τοῖς κραπατάλλοις 
10.45	  
10.45	    πρὸς τῇ κεφαλῇ μου λάσανα καταθεὶς πέρδεται. 
10.45	καὶ δίφρον δ' ἂν εἴποις τὰ λάσανα εὐφημότερον, καὶ διφρίσκον. τῇ 
10.45	δὲ γυναικὶ σκάφιον, ὡς ἐν αὐτολύκῳ εὔπολις 
10.45	    τί δῆτ' ἄν, εἰ μὴ τὸ σκάφιον αὐτῇ παρῆν; 
10.45	ἄμφω δὲ παράλληλα ἐν πολυίδῳ ἀριστοφάνης 
10.45	    σκάφιον ξένυλλ' ᾔτησεν· οὐ γὰρ ἦν ἁμίς. 
10.46	  ἐξαναστάντι δ' ἐξ ὕπνου τὸ πρόσωπον ἀπονίπτεσθαι δέον, ὁ παῖς 
10.46	πρόχουν τινὰ ἔχων προσοίσει, νεαροῦ τοῦ ὕδατος ἐπιχέων κατὰ λέβητος
10.46	ἢ λουτηρίου τινός, ἐπεὶ καὶ τοῦτο τοὔνομα ἐπὶ μὲν τῶν λουτρῶν
10.46	αἰσχύλος εἴρηκεν, ἐπὶ δὲ τῶν νῦν λουτήρων ἀναξίλας 
10.46	ἐν λουτροποιῷ, 
10.46	    ἐν τοῖς βαλανείοις οὐ τίθεται λουτήρια, 
10.46	ἐπὶ δὲ τῶν παρὰ τοῖς ἰατροῖς ἐκλούτρων ὀνομαζομένων ἀντιφάνης 
10.46	ἐν τραυματίᾳ 
10.46	      κατεσκευασμένος 
10.46	    λαμπρότατον ἰατρεῖον εὐχάλκοις παντο 
10.46	  λουτηριδίοις ἐξαλείπτροις, κυλικέσσι 
10.46	    σικιέσσιν, ὑποθέτοισιν. 
10.46	οὐ μὴν ἀλλὰ καὶ ἐν τοῖς δημιοπράτοις εὑρίσκομεν λουτήριον καὶ 
10.46	ὑπόστατον.  
10.47	  κείσθωσαν δ' ἐν τῷ κοιτῶνι θρόνοι, κλισμοί, δίφροι διφρίσκοι  
10.47	οὕτω γὰρ ἐν νεφέλαις ἀριστοφάνης ἐπὶ τοῦ ἁρματίου δίφρου
10.47	δίφροι ὀκλαδίαι, δίφροι διωχεῖς ἐν φερεκράτους ἀγαθοῖς 
10.47	  εἰρημένοι, οἷον οἱ δύο ὀχοῦντες, δίφροι θετταλικοί, ὡς 
10.47	ἐν αὐτολύκῳ εὐπόλιδος ‘δίφρος θετταλικὸς τετράπους,’
10.47	θρᾶνοι θρανία θρανίδια ἐν νήσοις ἀριστοφάνους, 
10.48	βάθρα βαθράδια ὡς ἐν ταγηνισταῖς, σκολύθρια, ἅπερ ἐστὶ 
10.48	μικροὶ τρίποδες θετταλικοὶ δίφροι· τὸ δὲ ὄνομα καὶ ἐν εὐθυδήμῳ 
10.48	πλάτωνος. καὶ θρᾶνοι δὲ δίφροι ἂν εἶναι δοκοῖεν, εἰπόντος 
10.48	ἐν πλούτῳ ἀριστοφάνους 
10.48	  ἀντὶ δὲ θράνου στάμνου κεφαλὴν κατεαγότος, ἀντὶ δὲ μάκτρας 
10.48	  πιθάκνης πλευρὰν ἐρρωγυῖαν. 
10.49	καὶ θρανίον δὲ ὑποκορισάμενος ἂν εἴποις. καίτοι με οὐ λέληθεν ὅτι 
10.49	θρανίον καὶ ἄλλως ξυλήφιόν τι ἐστίν· ἀριστοφάνης γοῦν τῷ ὀνόματι
10.49	ἐπὶ πατταλίου κέχρηται ἐν τοῖς βατράχοις, περὶ τοῦ δεῖν 
10.49	ἀπάγξασθαι λέγων 
10.49	    μία μὲν γάρ ἐστιν ἀπὸ κάλω καὶ θρανίου. 
10.49	ἐπιθράνους δ' ἐκάλουν τὰ ξύλα τὰ κατακλείοντα τοὺς πλινθίνους 
10.49	τοίχους. 
10.49	  παρακεῖσθαι δέ σοι χρὴ βλαύτας βλαυτία, ὑποδήματα· καί που 
10.49	καὶ σανδάλια ἄν τις εἴποι καὶ διάβαθρα. καὶ τὰ μὲν εἴδη τῶν ὑποδημάτων
10.49	προείρηται, τά τ' ἀνδρεῖα καὶ τὰ γυναικεῖα· προσθετέον
10.49	δ' ὅτι θεόπομπος ὁ κωμικὸς ἐν παμφίλῃ 
10.50	σανδάλια εἴρηκεν, ἀλλ' ἐπὶ γυναικὸς μένανδρος δὲ ἐν μισογύνῃ 
10.50	καὶ σανδαλοθήκας οἶδε. ὑπεῖναι δὲ δεῖ ποδεῖα, πίλους, πέλλυτρα·
10.50	οὕτω γὰρ τὰ ποδεῖα σοφοκλῆς καλεῖ, τοὺς δὲ περὶ  
10.50	τοῖς ποσὶ πίλους οὐ πλάτων μόνον ἐν συμποσίῳ φήσας 
10.50	‘ἐνειλιγμένων τοὺς πόδας εἰς πίλους καὶ ἀρνακίδας,’ ἀλλὰ καὶ κρατῖνος
10.50	ἐν μαλθακοῖς 
10.50	    λευκοὺς ὑπὸ ποσσὶν ἔχων πίλους. 
10.50	ἔξεστι δ' εἰπεῖν καὶ πλεκτοὺς πίλους, καὶ ἐπὶ τῶν ὀνομαζομένων 
10.50	οὐδώνων πίλους τριμίτους, λυσίππου εἰπόντος ἐν βάκχαις 
10.50	‘ἀλλὰ τρίμιτός ἐστι ἐπίπλεκτος.’ 
10.51	  τὰ δὲ τῆς ἐσθήσεως εἴδη προειρηκώς, οὐκ ἂν δέοι μοι ἐνταῦθα 
10.51	πολυλογεῖν· οὐ τοίνυν οὐδὲ δακτυλίους καὶ σφραγῖδας καὶ σφραγίδια
10.51	χρὴ νῦν ἐπιλέγειν. ἀλλ' εἰ μὲν αἰωρήσει τῇ δι' ὀχημάτων 
10.51	χρῷτό τις περὶ τὴν ἕω, θέρους ὄντος, πρὶν ἢ τὸν ἥλιον περιφλέγειν, 
10.51	τὰ εἴδη τῶν ὀχημάτων ἰστέον, εἴθ' ἅρματα εἴτ' ὄχους εἴθ' ἁμάξας 
10.52	εἴτε ἀπήνας εἴτε λαμπήνας αὐτὰ προσήκει καλεῖν· ἔστι δὲ τοὔνομα
10.52	ἡ λαμπήνη ἐν τῇ σοφοκλέους ναυσικάᾳ καὶ ἐν τοῖς 
10.52	μενάνδρου ἁλιεῦσιν. ἀλλὰ τὰ μὲν τῶν ὀχημάτων σκευοφόρα
10.52	ἂν εἴη, τὰ δὲ ἐνθρόνια, τὰ δὲ εἰς τὸ ἐγκατακλῖναι ἐνεύναια, 
10.52	τὰ δὲ κατάστεγα καὶ στεγαστὰ καὶ καμάραι· οὕτω γὰρ ἡρόδοτος 
10.52	  ὠνόμασεν, ξενοφῶν δὲ ἐν τῇ παιδείᾳ τὸ ἐστεγασμένον
10.52	μέρος τῆς ἁμάξης ὑποσημαίνων ἔφη ‘κατέκλιναν κατεκάλυψαν
10.52	τὴν σκηνήν.’ καὶ τὰ μὲν τετράκυκλα τὰ δὲ δίκυκλα. καὶ οὐδὲν 
10.53	δεῖ περὶ μερῶν ἐπιλέγειν, οἷον σῶτρα ἐπίσωτρα ἁψῖδας πλήμνας 
10.53	κνήμας παραξόνια κερκίδας παρακύκλους ἄξονας καὶ πάνθ' ὅσα τοιαῦτα,
10.53	ἀλλὰ περὶ τούτων καθ' ἕκαστον προείρηται· μηνύειν δὲ 
10.53	ὅτι ζεῦγος πᾶν ἂν καλοῖτο τὸ ἐζευγμένον, καὶ εἰ τριῶν ὑποζυγίων ἢ 
10.53	καὶ τεττάρων εἴη, λέγοιτο δ' ἂν ζεύγη ὀρικὰ καὶ ζεύγη ἡμιονικὰ καί 
10.53	που καὶ ἱππικά. καὶ μονίππῳ δ' ἄν τις χρῷτο ἀνδρειοτέρᾳ κινήσει 
10.53	ἐπινεάζων. ἀλλὰ τοῖς μὲν ὀχήμασι ταπήτων δεῖ ἢ ἀμφιταπήτων ἢ 
10.53	προσκεφαλαίων ἢ στρωμάτων, ὡς καὶ τοῖς ἡνιόχοις κέντρων μαστίγων
10.54	μυώπων ἐγκεντρίδων καὶ γὰρ ἐγκεντρίδας ἐπὶ τῇ τῶν ὑποζυγίων
10.54	χρήσει πλάτων ὁ κωμικὸς εἴρηκεν ἐν ἑορταῖς  
10.54	ἐπὶ δὲ τοῖς μονίπποις δέοιτ' ἄν τις ἔχειν σάγην, ἔποχον, ἔφιππον, κη- 
10.54	μούς, φιμούς, ψάλια, χαλινούς, πνιγέας καὶ γὰρ τὸν πνιγέα ἐπὶ 
10.54	ἵππου ἀριστοφάνης ἐν ἀναγύρῳ λέγει φάλαρα, παρώπια,
10.54	ἀνθήλια. καὶ ἐγκεντρίδας δὲ, ἃς τοῖς ποσὶ κατὰ τὰς πτέρνας 
10.54	οἱ ἱππεύοντες περιεδοῦντο· φερεκράτης εἴρηκεν ἐν δουλοδιδασκάλῳ 
10.54	 . παρὰ δὲ κράτητι ἐν ταῖς τόλμαις καὶ 
10.54	‘ἀστραγαλωτή τις μάστιξ’ ὠνόμασται. 
10.55	  τῶν δ' ἱππικῶν σκευῶν ψήκτρα, σωρακίς, ἡνία, φορβειά, κεκρύφαλος,
10.55	ῥυτήρ ῥυταγωγεύς, ἀγωγεύς· ὁ γοῦν στράττις ἐν 
10.55	χρυσίππῳ λέγει 
10.55	      πρόσαγε τὸν πῶλον ἀτρέμα, προσλαβών 
10.55	    τὸν ἀγωγέα βραχύτερον· οὐχ ὁρᾷς ὅτι 
10.55	    ἄβολός ἐστιν; 
10.55	τὴν δὲ ψήκτραν οὐ μόνον ἀριστοφάνης ἐν ἀναγύρῳ εἴρηκεν, 
10.55	ἀλλὰ καὶ σοφοκλῆς ἐν οἰνομάῳ 
10.55	        διὰ ψήκτρας ς' ὁρῶ 
10.55	    ξανθὴν καθαίρονθ' ἵππον αὐχμηρᾶς τριχός. 
10.56	ὁ μέντοι πλάτων ὁ κωμικὸς ἐν κλεοφῶντι μάραγναν 
10.56	τὴν μάστιγα ὠνόμασεν. ἐκαλοῦντο δέ τινες καὶ αὐλωτοὶ φιμοὶ διὰ τὸ 
10.56	κώδωνας ἔχειν προσηρτημένους, οἷς ἐγχρεμετίζοντες οἱ ἵπποι ἦχον 
10.56	ἐποίουν προσόμοιον αὐλῷ. καὶ σπάθην μὲν καὶ χιλωτῆρα καὶ στόμια 
10.56	καὶ ὑποστόμια καὶ στομίδας καὶ ἐχίνους καὶ τρόχους καὶ δακτυλίους 
10.56	καὶ σκληροὺς καὶ μαλακοὺς χαλινοὺς ἔχεις ἐν τοῖς ἱππικοῖς, στόμια 
10.56	δὲ πριονωτὰ ἐν ἀναγύρῳ ἔφη ἀριστοφάνης. 
10.57	  εἰ δὲ ἀπὸ τῆς αἰωρήσεως ἢ καὶ ἀπό τινος περιπάτου ἐν στοᾷ ἢ 
10.57	δρόμῳ ἢ ἄλσει γενόμενος ἐπὶ τὴν πρὸς τὰ βιβλία συνουσίαν τις τρέποιτο,
10.57	ὥρα αὐτῷ ἔχειν βιβλία, χάρτας, ἰττέλας, διφθέρας, γραμματεῖα 
10.57	γραμματείδια, δέλτους δελτία, ὡς εἰπεῖν γραμματείδιον δίθυρον ἢ  
10.58	τρίπτυχον ἢ καὶ πλειόνων πτυχῶν, ἢ καθ' ὅμηρον πίνακα 
10.58	πτυκτόν· καὶ ἀριστοφάνης δὲ ἐν θεσμοφοριαζούσαις ἔφη 
10.58	      πινάκων ξεστῶν 
10.58	      δέξασθε σμίλης ὁλκούς, 
10.58	      κήρυκας ἐμῶν μόχθων. 
10.58	καὶ πινακίδας ἂν εὕροις εἰρημένας ἐν ταῖς φιλυλλίου πόλεσιν 
10.58	 · λέγει γέ τοι δωρίζων 
10.58	    ἐς τὰς πινακίδας διαμπερέως, ὅτι κἂν λέγοι 
10.58	    τὰ γράμματα ἑρμηνεύς. 
10.58	ὁ δὲ ἐνὼν τῇ πινακίδι κηρὸς ἢ μάλθη ἢ μάλθα· ἡρόδοτος 
10.58	μὲν γὰρ κηρὸν εἴρηκεν, κρατῖνος δὲ ἐν τῇ πυτίνῃ 
10.59	μάλθην ἔφη, ἀριστοφάνης δὲ ἐν τῷ γηρυτάδῃ 
10.59	    τὴν μάλθαν ἐκ τῶν γραμματείων ἤσθιον. 
10.59	οὐ μὴν ἀγνοητέον ὅτι τὸν ἐπιτήδειον εἰς τὸ κατασημαίνεσθαι κηρὸν 
10.59	οἱ παλαιοὶ ῥύπον ὠνόμαζον, καὶ ῥύπους ἐν λυσιστράτῃ ἀριστοφάνης
10.59	 · 
10.59	    καὶ μηδὲν οὕτως εὖ σεσημάνθαι τὸ μὴ οὐχί 
10.59	    τοὺς ῥύπους ἀνασπάσαι. 
10.59	τῷ δὲ παιδὶ δέοι ἂν προσεῖναι γραφεῖον, παραγραφίδα, καλαμίδα, πυξίον·
10.59	εἴρηται μὲν γὰρ καὶ ἐπὶ ζῳγράφου τοὔνομα ἐν ἀναξανδρίδου 
10.59	ζῳγράφοις ἢ γεωγράφοις ἑκατέρως γὰρ ἐπιγράφεται
10.60	τὸ δρᾶμα ‘πυξίον λαβὼν κάθου,’ οὐδὲν δὲ κωλύει 
10.60	καὶ εἰς ταύτην αὐτὸ τὴν χρῆσιν τὴν ἐπὶ τῷ γράφειν ὑφ' ἡμῶν 
10.60	ἄγεσθαι, ἐπεὶ καὶ ἀριστοφάνης οὕτω κέχρηται. προσθετέον
10.60	δὲ τοῖς εἰρημένοις μέλαν, μελανοδόχον, καλάμους. εἰ δὲ καὶ 
10.60	τὸ ἀναλογεῖον ἐθέλοις προσονομάζειν, οὕτω μὲν ἐπὶ τοῦ τοῖς βιβλίοις
10.60	ὑποκεισομένου παρ' οὐδενὶ τῶν κεκριμένων εὗρον, ἀθήνησι 
10.60	δὲ ἦν ὑπὲρ ὑδρείου τινός, οὗ τὸ ὕδωρ ἐπεξεχεῖτο, ποίημα καὶ ἀνάθημα
10.60	διογένους, ὃ καὶ διογένειον ἀναλογεῖον ἐκαλεῖτο. παρὰ μέντοι 
10.60	ἐρατοσθένει ἐν τοῖς περὶ κωμῳδίας, ὡς ἔχοιμέν τινα τοῦ ὀνόματος 
10.60	τοῦδε ἀποστροφήν, εὕροις ἂν τοὔνομα ἐπὶ τοῦ σκεύους τοῦ τοῖς βιβλίοις
10.60	χρησίμου. 
10.61	  δικάζειν μὲν οὖν ὁπότε δέοι, σκεύη ἂν εἴη δικαστικὰ κλε- 
10.61	ψύδρα καὶ προχοίδιον καὶ δίσκοι καὶ ψῆφοι, καὶ ἡλίσκος ἐπικρούειν 
10.61	τὴν κλεψύδραν· τὸν γὰρ ἧλον καὶ ἡλίσκον ἐν ἥρωσιν ἀριστοφάνης
10.61	  κέκληκεν. οὕτω γὰρ τὰ ἀττικά· κημοὶ καὶ καδίσκοι καὶ 
10.61	ἐχῖνοι. κιβώτια δ' ἴσως γραμματοφόρα καὶ γραμματεῖα καὶ κάλαμοι 
10.61	γραφεῖς, καὶ κληρωτήριον· εἰ γὰρ καὶ ἐπὶ τοῦ τόπου ἔοικεν εἰρῆσθαι 
10.61	τοὔνομα ἐν τῷ γήραι ἀριστοφάνους, ἀλλὰ καὶ ἐπὶ τοῦ ἀγγείου
10.61	ἂν ἐναρμόσειεν. 
10.62	  ἐπὶ δὲ γυμνάσιον ἐντεῦθεν τραπομένῳ λήκυθος ἐλαιηρά τις 
10.62	ἔστω ἢ καὶ ληκύθιον, καὶ στλεγγίδες. καὶ ξυστίδας δ' αὐτὰς ἄν τις 
10.62	εἴποι· ἔν τε γὰρ ταῖς ἐπιχάρμου νήσοις εὕρηται τοὔνομα, 
10.62	καὶ δίφιλός που ἐν κιθαρῳδῷ ἀνδρὶ εἴρηκεν 
10.62	      λήκυθον ξύστιν τ' ἔχεις;  
10.62	    ἐγὼ δὲ καὶ ξύστραν. 
10.62	καὶ αὐτοληκύθους δέ τινας δημοσθένης ἐν τῷ κατὰ κόνωνος 
10.62	ὀνομάζει, οὓς σαφέστερον ἄν τις ἐν τῷ ἀντιφάνους ἀθάμαντι κεκλῆσθαι
10.62	λέγοι, εἰπόντος 
10.62	      χλαμύδα καὶ λόγχην ἔχων, 
10.62	    ξυνακόλουθος, ξηρός, αὐτολήκυθος. 
10.63	  καὶ μέντοι τῶν ἐν αὐτῷ τῷ βαλανείῳ σκευῶν ὀνόματα ἀσάμινθος,
10.63	πύελος, κρουνός, ἀρύταινα, ἀρύβαλλος, κατάχυτλον, ἀριστοφάνους
10.63	μὲν εἰπόντος 
10.63	    βαλανεὺς δ' ὠθεῖ ταῖς ἀρυταίναις, 
10.63	καὶ αὖ πάλιν 
10.63	    εἶτα κατασπένδειν κατὰ τῆς κεφαλῆς ἀρυβάλλῳ, 
10.63	εὐπόλιδος δ' ἐν χρυσῷ γένει 
10.63	    ἀλλ' ὦ φίλε ζεῦ κατάχυτλον τὴν ῥῖν' ἔχεις. 
10.63	πύελον δ' ὁμοίως ἐν ταξιάρχοις 
10.63	    ὅστις πύελον ἥκεις ἔχων καὶ χαλκίον 
10.63	    ὥσπερ λεχὼ στρατιώτης ἐξ ἰωνίας·  
10.63	καὶ γὰρ τὸ χαλκίον ἕν τι τῶν λουτρῶν, ὥσπερ καὶ λέβης καὶ 
10.64	τρίπους ὁ ἐμπυριβήτης. ἀσάμινθον δ' ὅμηρος, 
10.64	    ἔς ῥ' ἀσαμίνθους βάντες ἐϋξέστας λούσαντο· 
10.64	καίτοι ἔν γε τοῖς κρατίνου ἥρωσι τὴν ἀσάμινθον κιβωτὸν
10.64	νοοῦσιν, ἔνιοι δὲ ἔκπωμα. 
10.64	  τῶν δὲ γυμνασίοις προσηκόντων σκευῶν καὶ σάκτας ἐστὶ καὶ 
10.64	μάρσιπος καὶ σάκκος, καὶ κυνοῦχος ὑποδέξασθαι τὰ ἱμάτια, καί που 
10.64	καὶ συρία καὶ σύρα ἡ ἄκναπτος, καὶ κύνεως σπυρίς, καὶ ἁλτῆρες 
10.64	καὶ τροχοὶ καὶ δίσκοι καὶ ἀποτομάδες καὶ ὠμόλινον, οὐ κρατίνου 
10.64	  μόνον εἰπόντος τὸ ὠμόλινον, ἀλλὰ καὶ αἰσχύλου ἐν 
10.64	προμηθεῖ πυρκαεῖ 
10.64	    λινᾶ δέ, πίσσα καὶ ὁμολίνου μακροὶ τόνοι. 
10.65	  εἰσελθόντι δὲ μετὰ γυμνάσιον, εἰ καὶ πρὸ τοῦ πιεῖν θυτέον τε 
10.65	καὶ σπειστέον, θυμιατήριον ἄν τις σοι προσκομίζοι· τὸ δ' αὐτὸ καὶ 
10.65	ἐσχάριον, οἶμαι, καλεῖται, ὥς που ἀμέλει ὁ μείζων βωμὸς ἐσχάρα. 
10.65	καί που καὶ σπονδεῖον, ᾧ τὸν οἶνον ἐπισπένδεις, καὶ λοιβεῖον, ᾧ 
10.65	τοὔλαιον· καὶ σφαγεῖον, εἰ θύεις, ὃ ὑφέξει τις τῷ τῶν ἱερείων αἵματι.
10.65	καὶ κανοῦν δὲ ἀναγκαῖον ὑπεῖναι καὶ χέρνιβας καὶ χερνιβεῖον,
10.65	εἰπόντος ἀντιφάνους ἐν βουσίριδι 
10.65	    καὶ τὸ χερνίβιον πρῶτον· ἡ πομπὴ σαφής. 
10.66	  τραπομένῳ δ' ἐπὶ τὸ πίνειν, ἵνα μὲν τὸ ὕδωρ θερμαίνεται, 
10.66	θερμαντῆρες θερμαστρίς θέρμαυστρις, χαλκία θερμαντήρια, ἐσχαρίδες, 
10.66	λέβητες λεβητάρια ἰπνολεβήτια· ἐκπώματα δὲ καὶ ἐκπωμάτια καὶ ποτήρια
10.66	καὶ κώθωνες καὶ κότυλοι καὶ κοτυλίσκοι καὶ φιάλαι καὶ κύλικες 
10.66	καὶ κυλίσκαι καὶ κυλίσκια καὶ σκύφοι καὶ τὰ πολλὰ εἴδη τῶν ἐκπωμάτων
10.67	ἐστὶ προειρημένα. προσθετέον δὲ τὰς ἐν θρᾴτταις κρατίνου 
10.67	  πέλικας, ἢ κύλικας ἢ προχοίδια εἶναι δοκούσας, καὶ 
10.67	τὴν ἐν ἀριστοφάνους σκηνὰς καταλαμβανούσαις  
10.67	        λήκυθον 
10.67	    τὴν ἑπτακότυλον, τὴν χυτρίαν, τὴν καλὴν 
10.67	    ἣν ἐφερόμην ἵν' ἔχοιμι συνθεάτριαν· 
10.67	εἴρηται γὰρ νῦν ἐπὶ ἐκπώματος, ὥσπερ καὶ τὸ παρὰ τῷ κρατίνῳ 
10.67	ἐν πυτίνῃ οἰνηρὸν ὀξύβαφον, καὶ τὸ ἐν ἀντιφάνους
10.67	μύστιδι, 
10.67	    ἐξ ὀξυβαφίων κεραμεῶν ἐπίνομεν. 
10.68	ἐν δὲ ἀχαρνεῦσιν ἀριστοφάνους 
10.68	    ἐξ ὑαλίνων ἐκπωμάτων καὶ χρυσίδων. 
10.68	τὸ δὲ καλούμενον κυρίλλιον πρὸς τῶν ἀσιανῶν βομβύλιον μὲν ἀντισθένης
10.68	εἴρηκεν ἐν τῷ προτρεπτικῷ, οἱ δὲ καὶ σύστομον
10.68	αὐτὸ ὀνομάζουσιν. τὸ δὲ σύστομον ὄνομα φιλήματός ἐστιν 
10.68	ἐν τοῖς τηλεκλείδου ἀψευδέσι μετ' ἄλλων πολλῶν 
10.68	εἰρημένον· μήποτ' οὖν βέλτιον στενόστομον αὐτὸ καλεῖν, εἴρηται δὲ 
10.68	τοὔνομα ἐπὶ ἀμφορέως ἐν σατυρικῷ δράματι κήρυξι τοῖς αἰσχύλου 
10.68	  
10.68	    στενόστομον τὸ τεῦχος. 
10.69	ἔξεστι δὲ τὴν τράπεζαν, ἐφ' ᾗ τὰ ἐκπώματα κατάκειται, τετράπουν 
10.69	τε τράπεζαν εἰπεῖν καὶ μονόπουν, καὶ εἴ τις βούλοιτο φιλοτιμεῖσθαι 
10.69	πρὸς τὴν καινότητα τῆς χρήσεως, τραπεζοφόρον. <οὐκ> ἐπὶ τούτου 
10.69	μὲν γὰρ εὗρον τοὔνομα ἐν τοῖς ἀριστοφάνους γεωργοῖς· 
10.69	ἐπεὶ δ' οὖν εἴρηται ὁ τραπεζοφόρος, ἔστι καταχρῆσθαι τῷ ὀνόματι 
10.69	ἐκεῖ ῥηθέντι ἐπὶ τοῦ τὴν τράπεζαν φέροντος, ᾗ ἐπῆσαν τοῖς ἄρχουσιν 
10.69	αἱ μυρρίναι. 
10.70	  τούτοις δὲ προσακτέον τὰ τῶν οἴνων ἀγγεῖα, οἰνοφόρα, ἀκρατοφόρα,
10.70	ἀμφορεῖς καὶ ἀμφορίσκους, κάδους καὶ καδίσκους· ἀνακρέων
10.70	γοῦν ἔφη 
10.70	    οἴνου δ' ἐξέπιον κάδον, 
10.70	καὶ ἡρόδοτος ‘καὶ φοινικηίου οἴνου κάδον, κρατῖνος δ' 
10.70	ἐν πυτίνῃ 
10.70	      τοὺς μὲν ἐκ προχοιδίου, 
10.70	    τοὺς δ' ἐκ καδίσκου.  
10.70	ἀλλὰ μὴν καὶ μετρητὴν τὸν ἀμφορέα κεκλῆσθαί φησιν ἐν τῇ δωδεκάτῃ
10.70	φιλύλλιος 
10.70	    σοὶ μὲν οὖν τήνδ' ἀμφορεῦ 
10.71	  δίδωμι τιμήν, πρῶτα μὲν τοῦτ' αὔτ' ἔχειν 
10.71	  ὄνομα μετρητὴν μετριότητος οὕνεκα. 
10.71	καὶ δημοσθένης δὲ ἐν τῷ πρὸς φαίνιππον οἴνου μετρητὰς
10.71	ἔφη. φιλόχορος δὲ ἐν τῇ ἀτθίδι παρὰ τοῖς 
10.71	παλαιοῖς φησὶ τὸν ἀμφορέα καλεῖσθαι κάδον καὶ τὸ ἡμιαμφόριον 
10.71	ἡμικάδιον· ἐπίχαρμος μέντοι ἐν φιλοκλίνῃ διακρίνειν 
10.71	ἔοικε κάδον καὶ ἀμφορέα, εἰπὼν 
10.71	  οὔτ' ἐν κάδῳ δηλοίμην οὔτ' ἐν ἀμφορεῖ. 
10.71	ἐκ δὲ τῶν οἰνοφόρων ἀγγείων ἀσκὸς καὶ ἀσκίδιον, ὡς ἐν ἀχαρνεῦσιν
10.72	ἀριστοφάνης ἔφη, καὶ πυτίνη, καὶ λάγυνος 
10.72	καὶ λαγύνιον· δίφιλος δ' ἄμφω λέγει, τὸ μὲν ἐν τῇ ἑκάτῃ
10.72	πολλάκις, τὸ δὲ λαγύνιον ἐν ἀδελφοῖς. καὶ κρατὴρ 
10.72	καὶ κρατηρίδιον καὶ κρατήριον, καὶ στάμνος καὶ σταμνίον. καὶ ἔνιοι 
10.72	μὲν οὕτως οἴονται καλεῖσθαι μόνον τὸ θάσιον, ἀριστοφάνης δὲ ἐν 
10.72	τελμισσεῦσι λέγει 
10.72	  οἴνου τε χίου στάμνον ἥκειν καὶ μύρον· 
10.72	καὶ οὐ μόνον ἐπὶ τοῦ χίου τὸν στάμνον εἴρηκεν, ἀλλὰ καὶ ἐπὶ 
10.72	τοῦ θασίου ἐν τοῖς ἀχαρνεῦσι . ’τὰ θάσι' ἀμφορείδια.‘
10.73	εὔπολις δ' ἐν τῷ μαρικᾷ καὶ σταμνάριον
10.73	εἴρηκεν. ἐν δὲ τούτοις ὀνομάζεται καὶ βίκος καὶ κοτύλη καὶ 
10.73	χοῦς· ἔνιοι μέντοι τὸν χοῦν καὶ πελίκην κεκλῆσθαι νομίζουσι, 
10.73	καὶ εἶναι τοὔνομα βοιωτιόν. ἀλλὰ καὶ ἀσκοπυτίνη· καὶ γὰρ 
10.73	τοῦτ' ἄν τις εὕροι ἐν ἀντιφάνους μελεάγρῳ. 
10.73	’ἀσκοπυτίνην τινὰ δίψους ἀρωγόν·‘ καὶ μένανδρος δ' ἐν καρχη- 
10.73	δονίῳ κέχρηται τῷ ὀνόματι. ἐν δὲ τοῖς ἀγγείοις τάττοιντ' 
10.74	ἂν καὶ ἃς εἴρηκεν ἀριστοφάνης ἐν ὁλκάσιν ὕρχας οἴνου 
10.74	ἐν δὲ τῷ γήραι 
10.74	    ἐφ' ὑδρίαν δανείζειν πεντέχουν ἢ μείζονα, 
10.74	ὥστ' οὐ μόνον ὕδατος ἀλλὰ καὶ οἴνου ἂν εἴη ἀγγεῖον ἡ ὑδρία, ἣν 
10.74	καὶ φιδακνίδα ἄν τις εἴποι καὶ φενακνίδα, ὡς ἐν τοῖς δημιοπράτοις, 
10.74	τάχα δὲ καὶ πλημοχόην· ἔστι δὲ κεραμεοῦν ἀγγεῖον, οὐκ ἔχον ὀξὺν 
10.74	τὸν πυθμένα ἀλλ' ἑδραῖόν τε καὶ στάσιμον, ᾧ χρῶνται τῇ τελευταίᾳ 
10.74	τῶν μυστηρίων, ἣν ἀπ' αὐτοῦ καλοῦσι πλημοχόην. ἐν τούτοις δ' 
10.75	ἔστι καὶ ψυκτήρ. ᾧ δὲ δεῖ ἀρύεσθαι τὸν οἶνον, ἔστιν ἀρυστὴρ 
10.75	καὶ ἀρύστιχος καὶ κύαθος καὶ οἰνοχόη καὶ οἰνήρυσις καὶ ἔφηβος καὶ 
10.75	λεπαστή· ὅτι δὲ ἡ λεπαστὴ οὐκ ἔκπωμα μόνον ἐστὶν ἀλλὰ καὶ οἰνοχόη,
10.75	σαφὲς ἀριστοφάνης ἐν τῷ γηρυτάδῃ ποιεῖ· ’περιέφερε 
10.75	δὲ κύκλῳ λεπαστὴν ἡμῖν ταχὺ προσφέρων παῖς, ἐνέχει τε.‘ ἔστι 
10.75	δ' ἐν τούτοις καὶ ὁ σίφων, καὶ τὸ παρ' ἀριστοφάνει γευστήριον·
10.75	  
10.75	    τρέχ' ἐς τὸν οἶνον ἀμφορέα κενὸν λαβών 
10.75	    τῶν ἔνδοθεν καὶ βύσμα καὶ γευστήριον. 
10.75	ἐκ δὲ τούτων καὶ ἡ χώνη, ὅταν εἴπῃ φερεκράτης ἐν πετάλῃ
10.75	 
10.75	      κύλικα τοίνυν μέλανος ἀνθοσμίου 
10.75	    ἤντλουν διὰ χώνης· 
10.75	καὶ ὁ τρύγοιπος, καὶ ὁ σάκος ἐπὶ τοῦ τρυγοίπου εἰρημένος, καὶ ὁ 
10.75	ὑλιστήρ. ἱππῶναξ δέ φησι 
10.75	    στάζουσιν ὡσπερεὶ τροπηίον σάκκος. 
10.76	  καὶ μὴν ὅτῳ φίλον ἀποβλύζειν πιόντι καὶ ἐξεμεῖν, ὅπερ οἱ  
10.76	πολλοὶ ἀποκοτταβίζειν καλοῦσιν, εὐτρεπιστέα τούτῳ λεκάνη τις ὑποδέξασθαι
10.76	τὸ ἐπαναπλέον τοῦ ποτοῦ· καὶ γὰρ ἵνα ἐξεμοῦσι, καὶ τοῦτο 
10.76	λεκάνην ὠνόμαζον, ὡς κρατῖνος μὲν ἐν ὥραις ἔφη 
10.76	        μῶν βδελυγμία ς' ἔχει; 
10.76	    πτερὸν ταχέως τις καὶ λεκάνην ἐνεγκάτω. 
10.76	πολύζηλος δὲ ἐν δημοτυνδάρεῳ 
10.76	      λεκανίῳ γάρ 
10.76	    πρῶτον μὲν ἐναπονίψεις, 
10.76	    ἐνεξεμεῖς, ἐνεκπλυνεῖς, 
10.76	    ἐναποβάσεις κυανία. 
10.76	ὥστε καὶ λεκάνιον τουτὶ τὸ ἀγγεῖον κλητέον. ἔξεστι δ' αὐτὸ καὶ λέβητα
10.76	καὶ λεβήτιον καλέσαι. καὶ σκάφην εἶπεν ἐν τῷ ἀναγύρῳ 
10.76	ἀριστοφάνης· ’καὶ ἡμισκάφης δ' ὡς ἐν τι ἐμποδιλονίων 
10.76	ἐμοῦμαι.‘ 
10.77	  ταὐτὸν δ' ἄν τις εἴποι τοῦτο καὶ περὶ ἐκείνου τοῦ σκεύους ᾧ 
10.77	τοὺς πόδας ἐναπονιπτόμεθα· λεκάνην τε γὰρ αὐτὸ ὀνομαστέον καὶ 
10.77	λέβητα, ὁμήρου εἰπόντος 
10.77	      γρηῢς δὲ λέβηθ' ἕλε παμφανόωντα, 
10.77	    τῷ πόδας ἐξαπένιπτε. 
10.77	ἔξεστι δὲ καὶ σκάφην ὀνομάσαι κατ' αἰσχύλον που σκάφην εἰπόντα 
10.77	ἐν σισύφῳ 
10.78	    καὶ νίπτρα δὴ χρὴ θεοφόρων ποδῶν φέρειν. 
10.78	    λεοντοβάμων ποῦ σκάφη χαλκήλατος; 
10.78	καλεῖται μέντοι καὶ ποδανιπτὴρ οὐ παρ' ἡροδότῳ μόνον 
10.78	ἀλλὰ καὶ ἐν διοκλέους βάκχαις· 
10.78	    ὑδρία τις ἢ χαλκοὺς ποδανιπτὴρ ὁ λέβης. 
10.78	τὸ δὲ ἀπ' αὐτοῦ ὕδωρ νίπτρον ἢ λούτριον ἢ ποδάνιπτρον, ὡς ἐν 
10.78	ἥρωσιν ἀριστοφάνης λέγει. ἰστέον δὲ ὅτι τὴν λεκάνην 
10.78	πέλλην οἱ τραγῳδοὶ καλοῦσιν, οἱ δ' αἰολεῖς πελίκαν, 
10.78	μάλιστα τὴν ξυλίνην, ἀπὸ τοῦ πεπελεκῆσθαι· ἵνα δὲ ἀποπλύνεται 
10.79	τὰ ἐκπώματα, ὁλκαῖον, τάχα δὲ καὶ λουτήριον. τὸ δ' ὑπόθημα αὐτοῦ 
10.79	τάχα καὶ ὑπόστατον κλητέον, ὡς ἐν τοῖς δημιοπράτοις εὑρίσκεται  
10.79	τοὔνομα ἐπὶ πάντων ὑποθημάτων, ἴσως δὲ καὶ καθ' ὅμηρον ὑπόκυκλον,
10.79	εἰπόντα 
10.79	      χρυσέα δέ σφ' ὑπόκυκλα ἑκάστῳ πυθμένι θῆκεν. 
10.79	τὸν δὲ πυθμένα καὶ πύνδακα ἄλλοι τε καὶ φερεκράτης ἐν λήροις· 
10.79	  
10.79	    λαβοῦσα μὲν τῆς χοίνικος τὸν πύνδακ' εἰσέκρουσεν. 
10.79	ἀριστοφάνης γοῦν ἐν δράμασιν ἢ κενταύρῳ ’ἐκκρουσαμένους
10.79	τοὺς πύνδακας‘ εἴρηκεν, τὴν δ' ἀπύθμενον κύλικα ἐν 
10.79	τριπτολέμῳ σοφοκλῆς ἀπυνδάκωτον ὠνόμασεν· 
10.79	      ἀπυνδάκωτος οὐ τραπεζοῦται κύλιξ. 
10.80	  ἡ δὲ ὑποκειμένη τοῖς ὄψοις τράπεζα καὶ τρίπους ἂν καλοῖτο· 
10.80	εἴρηκε γοῦν ἀριστοφάνης ἐν τελμισσεῦσι 
10.80	      καὶ πόθεν ἐγὼ τρίπουν τράπεζαν λήψομαι; 
10.80	καὶ ἐν ἐκκλησιαζούσαις 
10.80	      καὶ τὼ τρίποδ' ἐξένεγκε καὶ τὴν λήκυθον. 
10.80	εἴρηνται δὲ οἱ τρίποδες καὶ παρὰ ξενοφῶντι ἐν τῇ ἀναβάσει 
10.80	 , ὥσπερ καὶ τριπόδια, ὡς ἐν ἱπποκόμῳ μενάνδρου 
10.80	      τὰ δ' ἐκ μέσου τριπόδια καὶ τραγήματα. 
10.81	τὸ δ' ἐπίθημα τοῦ τρίποδος κύκλον καὶ ὅλμον προσήκει καλεῖν, ἐπεὶ 
10.81	καὶ τοῦ δελφικοῦ τρίποδος τὸ ἐπίθημα, ᾧ ἐγκάθηται ἡ προφῆτις, 
10.81	ὅλμος καλεῖται, ὡς τὰ μέσα τοῦ ἐμπύρου τρίποδος γάστρα καθ' ὅμηρον
10.81	 , ἐν δὲ τοῖς δημιοπράτοις καὶ τράπεζά τις μονόκυκλος 
10.81	πέπραται. καὶ μὴν καὶ τὰ ἐπιτιθέμενα τοῖς τρίποσι τράπεζαι καλοῦνται,
10.81	καὶ μαγίδες, ὅστις χρῆσθαι βούλοιτο τῷ ὀνόματι κυρίως ῥηθέντι
10.81	ἐπὶ τῆς μάκτρας ἢ ἐπὶ τῆς τὰ ἱερὰ δεῖπνα ἢ τὰ πρὸς θυσίαν 
10.81	φερούσης, ὡς παρὰ σοφοκλεῖ εἴρηται ’τὰς ἑκαταίας μαγίδας
10.82	δόρπων.‘ κρατῖνος δ' ἐν βουσίριδι εἴρηκεν 
10.82	      ὁ βοῦς ἐκεῖνος χἡ μαγὶς καὶ τἄλφιτα.  
10.82	παρὰ μέντοι ἐπιχάρμῳ ἐν πύρρᾳ ἢ προμηθεῖ καὶ 
10.82	κατὰ τὴν ἀνθρωπίνην χρῆσιν εἴρηται, ’κύλικα μαγίδα λύχνον.‘ σκεύη 
10.82	δὲ τραπεζῶν τὰ πρὸς τροφῆς ὑπηρεσίαν κύκλοι, τεύχη, χεύματα, κοῖλοι 
10.82	πίνακες, πίνακες ἐκπέταλοι ἢ ὕπτιοι ἢ κυκλοτερεῖς, καί που καὶ 
10.82	πινακίσκοι τινὲς ἰχθυηροί. ἀριστοφάνης δ' ἔοικε διαιρεῖν τινὰς ἀπύρους
10.82	καὶ ἐμπύρους πινακίσκους, ὡς ὅταν φῇ ἐν τελμισσεῦσι 
10.83	’πινακίσκον ἄπυρον ἰχθυηρόν.‘ τάχα δ' εἴποι τις ἂν καὶ πινάκια· 
10.83	οὐ φαῦλον γὰρ χρῆσθαι τούτῳ τῷ ὀνόματι. ἐπὶ μὲν γὰρ τῶν ὀψοφόρων
10.83	σκευῶν οὐ μέμνημαι παρά τινι εὑρών, ἐπὶ δὲ τῶν παρὰ ζῳγράφοις
10.83	ἰσοκράτους εἰπόντος τὰ πινάκια, οὐδὲν κωλύει ὑποκόρισμα
10.83	τῶν πινάκων εἶναι δοκοῦν τοὔνομα κατὰ τὴν ὑπὸ τῆς συνηθείας
10.83	γνῶσιν εἰς χρῆσιν ἐλθεῖν, ἐπεὶ καὶ οἱ πίνακες αὐτοὶ οὐ μόνον 
10.83	τὸ ὑπὸ τοῖς ὄψοις δηλοῦσιν ἀγγεῖον, ἀλλὰ καὶ δέλτον παρ' ὁμήρῳ 
10.84	  καὶ σανίδα ἄλυτον καί που καὶ τὰ τῶν ζῳγράφων πινάκια, 
10.84	ὡς καὶ ἐν τοῖς δημιοπράτοις ἔστιν εὑρεῖν, ’καὶ πίναξ ποικίλος ἀπ' 
10.84	ὀροφῆς, καὶ πίναξ ἕτερος γεγραμμένος.‘ ἐκεῖ δέ που καὶ πίνακες μαζηροὶ
10.84	πέπρανται, ἐν δ' ἀντιφάνους ἀφροδίτης γοναῖς
10.84	καὶ πινακίσκιον ἔστιν εἰρημένον. τοῖς δ' ἀγγείοις προσαριθμητέον
10.84	λεκάνας λεκάνια λεκανίδια λεκανίδας λεκανίσκας, κάναστρα,
10.84	μαζονομεῖα, τὰ μὲν μαζονομεῖα ἀριστοφάνους εἰπόντος 
10.85	ἐν ὁλκάσι, τὰ δὲ κάναστρα τοῦ ποιήσαντος τοὺς κεραμέας, 
10.85	οὕς τινες ἡσιόδῳ προσνέμουσιν·
10.85	λέγει γοῦν 
10.85	  εὖ δὲ περανθεῖεν κότυλοι καὶ πάντα κάναστρα· 
10.85	γίνεται δ' οὐ κεράμεα μόνον ἀλλὰ καὶ ἄλλης ὕλης, ὥσπερ οἱ κότυλοι
10.85	ὅτι καὶ ἀργυροῖ ἐγίνοντο, ἱκανὸς μηνῦσαι ἀριστοφάνης ἐν 
10.85	βαβυλωνίοις εἰπὼν 
10.85	    δεῖ διακοσίων δραχμῶν.  
10.85	  πόθεν οὖν γένοιντ' ἄν; τὸν κότυλον τοῦτον φέρε. 
10.85	τὰ μέντοι κάναστρα φελλώδεις τινὲς πινακίσκοι εἶναι δοκοῦσιν, ἀφ' 
10.85	ὧν καὶ τὸ ἐκκενῶσαι ἢ ἐκπιεῖν κανάξαι λέγουσι καὶ ἐκκανάξαι, ὡς  
10.86	καὶ εὔπολις ἐν τοῖς φίλοις ’τὴν δ' αὐτὸς ἐκκανάξει.‘ 
10.86	ἐν δὲ τοῖς δημιοπράτοις οὐ κάναστρον μόνον ἀλλὰ καὶ κάνυστρον 
10.86	εὑρίσκομεν. ἐμβάφια, λεκάνια, τρύβλια, ὀξύβαφα ὀξυβάφια· οὐ γὰρ 
10.86	μόνον ἐπὶ τῶν κοτταβικῶν εἴρηται τὰ ὀξύβαφα, ἀλλὰ καὶ ἐπὶ τῶν εἰς 
10.86	τὴν ἐδώδιμον χρείαν, ὡς ἐν ὄρνισιν ἀριστοφάνης 
10.86	      ὀξύβαφον ἐντευθενὶ προσθοῦ λαβὼν ἢ τρύβλιον, 
10.86	κἀν ταῖς φρυνίχου μούσαις 
10.86	      κἀν ὀξυβάφω χρεῖσθαι τρεῖς χοίνικας ἢ δύ' ἀλεύρων. 
10.86	καὶ λεκίδα δὲ ἐπίχαρμος εἴρηκεν ἐν ἥβης γάμῳ, 
10.87	’λεκίδα κἐμβάφια δύο,‘ ἐν δὲ σκίρωνι καὶ πηλίνων λεκίς· ἐν 
10.87	δὲ τοῖς δημιοπράτοις λέκος εὑρίσκομεν, ἱππώνακτος
10.87	εἰπόντος 
10.87	      κἄλειφα ῥόδινον ἡδὺ καὶ λέκος πυροῦ. 
10.87	ἱπποκράτης δὲ ἐν τῷ πρὸς τὰς κνιδίας δόξας λεκίσκον εἴρηκεν. 
10.87	τὰς δὲ παροψίδας, ἡ μὲν πλείστη χρῆσις ἐλέγχει τοὔνομα ἐπὶ μάζης 
10.87	ἢ ζωμοῦ τινὸς ἢ ἐδέσματος εὐτελοῦς, ὃ ἔστι παροψήσασθαι, τεθέν· 
10.88	οὐ μὴν ἀλλὰ κἀπὶ τὸ ἀγγεῖον ἑλκτέον τὴν κλῆσιν· οὐ γὰρ ἄχθομαι 
10.88	τὰ συνήθη τῶν ὀνομάτων, κἂν παρά τινι τῶν ἧττον κεκριμένων 
10.88	εὕρω, παράγων εἰς χρῆσιν, ἐπειδὰν ἔχω τὴν πρὸς τὸν εἰπόντα ἀποστροφήν.
10.88	τὸ μὲν γὰρ ἐν τῷ μεταγένους φιλοθύτῃ 
10.88	          ὡς ἄν 
10.88	      πολλαῖσι παροψίσι καὶ καιναῖς εὐωχήσω τὸ θέατρον 
10.88	οἶδ' ὅτι ἔστιν ἀμφίβολον· τὸ δὲ ἐν τῇ ἀντιφάνους βοιωτίᾳ
10.88	σαφέστατα ἐπὶ τοῦ ἀγγείου ἐστὶν εἰρημένον, 
10.88	        καλέσας τε παρατίθησιν ἐν παροψίσιν 
10.88	        βολβούς. 
10.88	καὶ κυλίχνας δὲ ἀγγεῖον ὀψοφόρον ἐν ταγηνισταῖς δόξειεν ἂν ἀριστοφάνης
10.88	λέγειν εἰπὼν 
10.88	  τὸ δ' ἔτνος ἐν ταῖς κυλίχναις τουτὶ θερμὸν καὶ τοῦτο παφλάζον. 
10.89	    χρηστέον δὲ καὶ μυστίλαις ἢ μυστίλοις ἢ γλώτταις ἢ μυστι- 
10.89	λαρίοις ἢ κοχλιωρύχοις ἢ λιστρίοις, καὶ μαχαίρᾳ ἢ μαχαιρίῳ ἢ μαχαιρίδι.
10.89	ἡ μαχαιρὶς μὲν γὰρ ὡς ἐπὶ τὸ πολὺ ἐπὶ τῆς κουρίδος· ἀλλ' 
10.89	ὅταν φερεκράτης ἐν κραπαταλοῖς φῇ 
10.89	    μαχαιρίδ' ἆρ' ἐνέθηκας; οὔ. τί μ' εἴργασαι; 
10.89	    ἀμάχαιρος ἐπὶ βόεια νοστήσω κρέα, 
10.89	    ἀνὴρ γέρων ἀνόδοντος, 
10.90	ἀπὸ τῆς μαχαίρας τῷ μαχαιρίῳ καὶ τῇ μαχαιρίδι χρηστέον· ἐν δὲ 
10.90	τοῖς δημιοπράτοις εὑρήκαμεν μαχαίρια ἐλεφάντινα καὶ μαχαίρια 
10.90	κεράτινα. 
10.90	  καὶ χέρνιβα δὲ καὶ λέβητας καὶ πρόχους καὶ χερνίβιον, ἀναγκαῖα 
10.90	καὶ ταῦτα, ἐκ τῆς παρ' ὁμήρῳ χρήσεως, 
10.90	    χέρνιβα δ' ἀμφίπολος πρόχοόν τ' ἐν χερσὶν ἔχουσα. 
10.90	ῥητέον δ' αὐτὸ καὶ χειρόνιπτρον, εὐπόλιδος εἰπόντος ἐν κόλαξι 
10.90	  ’φροῦδον τὸ χειρόνιπτρον.‘ οἷς ἐπακτέον καὶ 
10.90	σπόγγους καὶ σπογγίας. ἐπὶ δὲ τούτοις κανᾶ καὶ κάνητα καὶ κανήτια.
10.90	καὶ κανίσκια μὲν φερεκράτης ἐν ἥρωσιν εἶπεν 
10.90	      ὁ κάνης δὲ τῆς κοίτης ὑπερέχειν μοι δοκεῖ· 
10.91	ἀριστοφάνης δ' ἐν μὲν ἀχαρνεῦσι κάνητος, ἐν δὲ γηρυτάδῃ 
10.91	  ’ἄλλος δ' εἰσέφερε πλεκτῷ κανισκίῳ ἄρτων περίλοιπα θρύμματα.‘
10.91	καὶ κανοῦν δὲ ἀρτοφόρον. εἴποις ἂν καὶ κίστην 
10.91	ὀψοφόρον, ὅθεν καὶ 
10.91	      μήτηρ δ' ἐν κίστῃ ἐτίθει περικαλλέ' ἐδωδήν. 
10.91	καί που καὶ κοίτην, ὡς ἔν τε τοῖς βάπταις εὐπόλιδος 
10.91	      ἀλλὰ τὰς κοίτας γ' ἔχουσι πλουσίως σεσαγμένας, 
10.91	καὶ ἐν φερεκράτους μυρμηκανθρώποις 
10.91	  ἀλλὰ καὶ τὰς κοίτας οἱ ἐν ἐμοῖν ἀποβανθ' ἃ μέλλομεν 
10.91	  ἀριστῆσιν.  
10.92	ἐν δὲ τῇ ἴωνος ἀλκμήνῃ ὁ εἰς τὴν τῆς τροφῆς παρασκευὴν 
10.92	θύλακος σάγη ὠνόμασται. καὶ σπυρίδα δὲ ὀψωνιοδόκον πλεκτὴν 
10.92	ὄψων σχοῖνον ἐν ἀμφιάρεῳ ἀριστοφάνης ἔφη· ἐν δὲ 
10.92	ἀχαρνεῦσι σπυρίδιον, ὃ καὶ πλέκος εἴρηκε παρατραγῳδῶν. 
10.92	  καὶ τὰ μὲν τῶν ἡδυσμάτων ἀγγεῖα ἐρεῖς κυψέλας, ὀξίδας, καὶ 
10.92	τὴν ἐλαιηρὰν ἐπίχυσιν, ἣν εὔπολις μακρὸν χαλκίον 
10.92	ὠνόμασεν. καὶ ἀριστοφάνης δ' ἐν ἀχαρνεῦσιν ἔφη 
10.92	    κατάχει σύ, παῖ, τοὔλαιον ἐκ τοῦ χαλκίου. 
10.92	τὸ δὲ ὄνομα ἡ ἐπίχυσις εἴρηται ἐν ἀριστοφάνους δαιταλεῦσιν 
10.93	 · ἐν δὲ ταγηνισταῖς ὠνόμασταί τι καὶ μελιτηρὸν 
10.93	ἄγγος. εἴποις δ' ἂν καὶ τὴν ἡδυσματοθήκην κυμινοδόκον, νικοχάρους 
10.93	εἰπόντος ἐν γαλατείᾳ 
10.93	    σοφαῖς παλάμαις τεκτόνων εἰργασμένον, 
10.93	    πόλλ' ἐν αὑτῷ λέπτ' ἔχον καδίσκια 
10.93	    κυμινοδόκον, 
10.93	καὶ κυμινοδόκη καὶ κυμινοθήκη τῶν εἰρημένων ἐστίν. καὶ κυμινοθήκη
10.93	δ' ἐν τοῖς δημιοπράτοις, ἐν δὲ τῷ τοῦ γελῴου ἀπολλοδώρου
10.93	γραμματειδιοποιῷ κυμινοδόκη· 
10.93	    μεταξὺ τῶν λόγων δέ, τουτί μοι δοκεῖ 
10.93	    κυμινοδόκην, οὐ γραμματεῖον περιφέρειν. 
10.94	  εἰ δὲ ἐπὶ ταῖς ἑστιάσεσιν ἕν τι τῶν ἀναγκαίων καὶ ἡ ῥιπίς, 
10.94	εἴρηται μὲν ἐπὶ τῆς ῥιπιζούσης τοὺς ἄνθρακας ἐν ἀχαρνεῦσιν ἀριστοφάνους
10.94	  
10.94	    τὴν ἐσχάραν μοι δεῦρο καὶ τὴν ῥιπίδα, 
10.94	οὐδὲν μὴν κωλύει καὶ ἐπὶ τῆς τὰς μυίας ἀποσοβούσης καταχρῆσθαι 
10.94	τῷ ὀνόματι· καίτοι καὶ τὴν μυιοσόβην ἔν τε ταῖς μενάνδρου φιλαδέλφοις
10.94	  ἔστιν εὑρεῖν καὶ ἐν ἀναξίππου κιθαρῳδῷ,
10.94	
10.94	    μυιοσόβην λαβὼν παράστηθ' ἐνθάδε.  
10.95	  προσαριθμητέον δὲ τούτοις καὶ τὰ τοῦ μαγείρου σκεύη, χύτρας 
10.95	χυτρίδια χυτρίδας ζετραίαν δὲ τὴν χύτραν οἱ θρᾷκες καλοῦσι  
10.95	λοπάδας λοπάδια, ἐχίνους ἐχινίσκους, χαλκία χαλκίδια, ἐσχάρας, ἐσχάρας
10.95	ἰχθυοπτρίδας, ἐσχαρίδας, λέβητας λεβήτια λεβητάρια, ὀβελοὺς 
10.95	καὶ ὀβελοὺς βουπόρους καὶ ὀβελίσκους, ὡς ἀριστοφάνης ἐν ἀχαρνεῦσιν
10.95	  
10.95	    φέρε τοὺς ὀβελίσκους, ἵνα πήξω τὰς κίχλας· 
10.96	ἐν δὲ τοῖς δημιοπράτοις γέγραπται καὶ ἄρτημα ὀβελίσκων. καὶ κρατευτὰς
10.96	δὲ καὶ κρατευτήρια ἐρεῖς, καὶ ὡς ἐν τοῖς δημιοπράτοις ἔστιν 
10.96	εὑρεῖν, μολυβδοκρατευτάς. τὰ μὲν οὖν δημιόπρατα, οὐ μόνον τοὔνομα
10.96	παρ' ἀριστοφάνει ἐν τοῖς ἱππεῦσιν ἔστιν 
10.96	    ἐπίπαστα λείχων δημιόπραθ' ὁ βάσκανος, 
10.96	ἀλλὰ καὶ παρὰ τοῖς ἄλλοις κωμῳδοδιδασκάλοις· 
10.97	πρὸς δὲ καὶ λυσίᾳ λόγος ἔστιν ὑπὲρ τῶν δημιοπράτων πρὸς εὐθίαν
10.97	 . ἐν δὲ ταῖς ἀττικαῖς στήλαις, αἳ κεῖνται ἐν 
10.97	ἐλευσῖνι, τὰ τῶν ἀσεβησάντων περὶ τὼ θεῶ δημοσίᾳ πραθέντα ἀναγέγραπται·
10.97	ἐν αἷς ἄλλα τε πολλὰ σκεύη ἐστὶν ὠνομασμένα καὶ μολυβδοκρατευταί·
10.97	καὶ εὔπολις δὲ ἐν τοῖς κόλαξιν ἔφη 
10.97	μολυβδίνους κρατευτάς. 
10.97	  τῶν δὲ μαγείρου σκευῶν καὶ κοπίδες καὶ σφαγίδες, καὶ σφάγιον,
10.97	ᾧ ὑποδέχονται τὸ αἷμα τῶν ἱερείων· τὸ γὰρ σφάκτρον τέλους
10.97	ὄνομα ἦν ἐπὶ τοῦ καταβαλλομένον ὑπὲρ τῶν θυομένων οὕτως 
10.97	ἐπονομασθέν. μαγείρου δ' ἐστὶ σκεῦος καὶ τορύνη καὶ ἐόργη 
10.98	καὶ εὐέργη· τὸ δὲ ῥῆμα τὸ τετορύνηκας ἔστιν ἐν εὐβούλου παρμενίσκῳ
10.98	 . ἐκ δὲ τῶν σκευῶν καὶ ἐτνήρυσις καὶ 
10.98	ζωμήρυσις, καὶ κρεάγρα καὶ ἁρπάγη καὶ λύκος καὶ ἐξαυστήρ, καὶ λίστρον
10.98	καὶ λιστρίον, ὅ τινες ταγηνοστρόφιον, καὶ τάγηνον δέ. ἀλλὰ 
10.98	μὴν καὶ τήγανον ἂν ἔχοις εὑρεῖν εἰρημένον ἐν εἵλωσιν εὐπόλιδος 
10.98	 , καὶ ἐν τηλεκλείδου ἀψευδέσιν  
10.98	    τὰ δὲ τήγανα 
10.98	  ζέοντά σοι μολύνεται. 
10.98	ὑπόφαυλοι γὰρ οἱ ἐν ἱπποκόμῳ μενάνδρου τηγανισμοί. 
10.98	τὸ μέντοι ῥῆμα τὸ τηγανίζεσθαι ἔστιν ἐν ἀποκλειομένῃ ποσειδίππου 
10.99	 · καίτοι τό γε δρᾶμα ἀριστοφάνους ταγηνισταί. 
10.99	τὸν δὲ καλούμενον χυτρόποδα ἔστι μὲν καὶ λάσανα κεκλημένον εὑρεῖν, 
10.99	ὡς διοκλῆς ἐν μελίτταις 
10.99	  ἀπὸ λασάνων θερμὴν ἀφαιρήσω χύτραν· 
10.99	ἐν δὲ τῷ πρώτῳ τῶν ἱππώνακτος ἰάμβων εἴρηται χυτροπόδιον,
10.99	ὥσπερ καὶ παρ' ἡσιόδῳ 
10.99	  μηδ' ἀπὸ χυτροπόδων ἀνεπιρρέκτων ἀφελόντα. 
10.99	ἀλλὰ τοῦτο μὲν ἕτερόν τι δηλοῖ. ὅταν δὲ δίφιλος ἐν ἐπικλήρῳ 
10.99	  λέγῃ ’χύτρον μέγαν παρὰ τοῦ μαγείρου,‘ δῆλον ὅτι τὴν 
10.100	χύτραν λέγει ἀλλ' οὐ τὸν χυτρόποδα. εἰδέναι δὲ οὐ φαῦλον ὅτι χύτρα 
10.100	καὶ φιλήματος εἶδος ἦν, ὁπότε τὰ παιδία φιλοίη τῶν ὤτων ἐπιλαμβανόμενα·
10.100	ὑποδηλοῖ δὲ εὔνικος ἐν ἀντείᾳ 
10.100	  λαβοῦσα τῶν ὤτων φίλησον τὴν χύτραν. 
10.100	οὐ μὴν ἀλλὰ καὶ βαῦνον ἂν εἴποις τὸν χυτρόποδα, καί που καὶ ἀνθράκιον,
10.100	ἀλέξιδος εἰπόντος ἐν λημνίᾳ 
10.100	  καὶ μὴν παρῆν ἀνθράκιον ἡμῖν ἐν μέσῳ 
10.100	  σείσων τε καὶ κυάμων μεστός· 
10.100	καὶ γὰρ ὁ σείσων ἀγγεῖον ᾧ κυάμους ἢ ἄλλο τι τοιοῦτον ἐνέφρυγον. 
10.101	καὶ μὴν καὶ ἐσχάραν εἴποις ἂν τὸ ἀνθράκιον τοῦτο, καὶ ἐσχάριον, 
10.101	ἀριστοφάνους ἐν ταγηνισταῖς εἰπόντος ἐσχάρια, καί που 
10.101	  καὶ ἐσχαρίδα. ὁ δὲ στράττις ἐν ψυχασταῖς φησὶ 
10.101	    πῶς ἂν κομίσειέ μοί τις 
10.101	  θυμαλώπων ὧδε μεστὴν ἐσχάραν. 
10.101	καὶ εἰσὶν οἱ θυμάλωπες οἱ ἡμίκαυτοι ἄνθρακες· οὐ γὰρ ἂν εἴη πρὸς 
10.101	τοῦ βιβλίου τοῦδε παραδηλοῦν ὅτι καὶ οἱ καλούμενοι τῶν ἀμπέλων 
10.101	ἐπίτραγοι.  
10.101	  τῶν δὲ μαγειρικῶν καὶ ἐλεόν, ξάνιον, ἐπίξηνον, τράπεζα μαγειρική,
10.101	ἣν οἱ νεώτεροι ἐπικόπανον· ἔστι δὲ τοὔνομα παρὰ μενάνδρῳ ἐν 
10.102	μεσσηνίᾳ, ’ἡγεῖται μὲν ὅλως ἐπικόπανόν τι.‘ ἔτι δὲ μάκτρα, 
10.102	σκάφη, μαγίς, σκαφίς, κάρδοπος, κάνεον. καὶ νεόκοπον μὲν κάρδοπον 
10.102	εὔπολις ἐν αἰξὶν εἴρηκεν, ὡς ἀριστοφάνης ἐν σφηξὶ 
10.102	  νεόκοπτον μύλην· μένανδρος δὲ ἐν δημιουργῷ ληνὸν 
10.102	εἴρηκε τὴν κάρδοπον. ταὐτὸν δὲ τοῦτο καὶ θυΐα καὶ ἀντλία· τὴν γὰρ 
10.102	σκάφην οὕτως ὠνόμασεν ἀριστοφάνης ἐν εἰρήνῃ. καὶ σκαφίδα 
10.102	δὲ τὴν σκάφην ταύτην ἐν ταῖς ὁλκάσιν ἂν λέγοι, συντάξας 
10.103	οὕτω, ’σκαφίδας μάκτρας.‘ ἐν δὲ τοῖς δημιοπράτοις εὑρίσκεται σκάφη 
10.103	μακρὰ καὶ σκάφη στρογγύλη. τὴν δὲ θυΐαν καὶ θυΐδιον εἴποις ἂν κατ' 
10.103	ἀριστοφάνην ἐν πλούτῳ λέγοντα· καὶ ἴγδιν δὲ αὐτὴν κεκλήκασι 
10.103	σόλων τε ἐν τοῖς ἰάμβοις λέγων 
10.103	    σπεύσι δ' οἱ μὲν ἴγδιν, οἱ δὲ σίλφιον, 
10.103	    οἱ δ' ὄξος, 
10.103	καὶ ἔτι σαφέστερον ἀντιφάνης κοροπλάθῳ 
10.103	    γύναι, πρὸς αὐλὸν ἦλθες. ὀρχήσει πάλιν 
10.103	    τὴν ἴγδιν. 
10.103	ἔστι μὲν οὖν ἴγδις καὶ ὀρχήσεως σχῆμα· ὁ δὲ παίζων πρὸς τοὔνομα 
10.104	κωμικῶς ἐπήγαγε ’τὴν θυΐαν ἀγνοεῖς;‘ τοῦτ' ἔστιν ἴγδις ἡ θυία. τὸ 
10.104	δὲ πύραυνον, ᾧ τοὺς ἐμπύρους ἄνθρακας κομίζουσιν, εἴποις ἂν ἐμῇ 
10.104	δόξῃ καὶ πυρφόρον. 
10.104	  μαγειρικὰ δὲ καὶ κοπίδες καὶ δορίδες καὶ μαχαιρίδες. ἀριστοφάνους
10.104	γοῦν ἐν ἱππεῦσιν ὁ μάγειρος λέγει ’μαχαιρίδων τε 
10.104	πληγάς,‘ ὥσπερ καὶ ἐν τῷ γήραι ὁ αὐτὸς ποιητὴς εἴρηκεν 
10.104	’κοπίδι τῶν μαγειρικῶν.‘ ἐκ δὲ τούτων καὶ τυρόκνηστις, ἣν καὶ  
10.104	κύβηλιν καλοῦσιν· ὧν ἡ μὲν τυρόκνηστις ἔστιν ἐν πλάτωνος ἀδώνιδι
10.104	  καὶ ἐν ἀριστοφάνους αἰολοσίκωνι, 
10.104	  δοῖδυξ, θυΐα, τυρόκνηστις, ἐσχάρα, 
10.104	ἡ δὲ κύβηλις ἐν φιλήμονος ἁρπαζομένῳ 
10.104	  ὁρῶ μαγείρου καὶ κύβηλιν καὶ σκάφην. 
10.105	προσονομαστέον δὲ τούτοις καὶ πέλυκα καὶ δοίδυκα καὶ ἀλετρίβανον. 
10.105	γαστρόπτης δὲ ἐν τοῖς δημιοπράτοις πέπραται, καὶ δευτήρ, κοινὸν 
10.105	ἀρτοποιῷ καὶ μαγείρῳ σκεῦος, ἀπὸ τοῦ δεύειν ὠνομασμένον. ἄβακα 
10.105	δ' εἰ βούλοιό τι τῶν τοῦ μαγείρου σκευῶν καλεῖν, προσχρηστέον
10.105	σοι κρατίνῳ ἐν κλεοβουλίναις λέγοντι 
10.105	  ἐπέδωκε βαλάνων ἄβακα τῶν ἐκ φιττέως. 
10.105	καὶ ἀβάκιον δ' ἂν αὐτὸ εἴποις· ἐφ' ἑτέρου μὲν γὰρ εἴρηται ὑπὸ 
10.105	λυσίου ἐν τῷ ὑπὲρ καλλαίσχρου, ’μετ' ἀβακίου δὲ καὶ τραπεζίου
10.106	πωλῶν ἑαυτόν,‘ χρῆσθαι δ' ἔξεστι τῷ ὀνόματι καὶ ἐπὶ τοῦ 
10.106	ὀψοφόρου σκεύους, ὥσπερ καὶ κακκάβην τὴν λοπάδα ἐρεῖς, εἰπόντος
10.106	ἀριστοφάνους ἐν σκηνὰς καταλαμβανούσαις 
10.106	  τὴν κακκάβην γὰρ κᾶε τοῦ διδασκάλου. 
10.106	ἐν δ' εὐβούλου ἴωνι εἴρηται 
10.106	  τρύβλια δὲ καὶ πατάνια καὶ κακκάβια καί 
10.106	  λοπάδια 
10.106	ὡς ἕτερον ὂν παρὰ τὴν λοπάδα τοῦτο τῷ σχήματι. καὶ κάκκαβον 
10.106	δὲ τὴν κακκάβην κατὰ τὴν τῶν πολλῶν χρῆσιν ἀντιφάνης κέκληκεν 
10.106	εἰπὼν ἐν παρασίτῳ 
10.106	    κάκκαβον λέγω, 
10.106	  σὺ δ' ἴσως ἂν εἴποις λοπάδ'. ἐμοὶ δὲ τοὔνομα 
10.106	  οἴει διαφέρειν, εἴτε κάκκαβόν τινες 
10.106	  χαίρουσιν ὀνομάζοντες εἴτε σίττυβον; 
10.107	καὶ νικοχάρης δὲ ἐν λημνίαις εἴρηκε κακκάβους. καὶ 
10.107	πατάνη δὲ καὶ πατάνιον τὸ ἐκπέταλον λοπάδιον, ὅ τινες καλοῦσι,  
10.107	πατέλλιον, ἡ μὲν πατάνη σώφρονος εἰπόντος ἐν νυμφοπόνῳ 
10.107	  ’πατάνα αὐτοποίητος,‘ τὸ δὲ πατάνιον εὐβούλου ἐν κατακολλῶντι
10.107	  
10.107	    καὶ πνικτὰ σικελικὰ πατανίων σωρεύματα 
10.107	καὶ ἀντιφάνους ἐν εὐθυδίκῳ 
10.107	        πολύπους τετμημένος 
10.107	    ἐν πατανίοισιν ἑφθός. 
10.108	ἄλεξις δὲ ἐν ἀσκληπιοκλείδῃ πατάνια εἴρηκεν· 
10.108	ἐν δὲ ταῖς ἱππάρχου παννυχίσιν εὑρῆσθαί φασι 
10.108	κατὰ τὴν τῶν ἰδιωτῶν συνήθειαν εἰρημένον βατάνιον. οἷς μέντοι 
10.108	τὰς κριθὰς φρύγοντες μετέβαλλον ἢ καὶ τοὺς κυάμους, πατάλλια 
10.108	ταῦτα ἐκαλεῖτο. εἰ δὲ καὶ κρεωστάθμην ἐν τούτοις θετέον, ἰστέον 
10.108	ὅτι τὸ σπαρτίον, οὗ λαβόμενός τις ἀνέλκει τὸν ζυγόν, ἀρτάνην ὠνόμαζον.
10.108	σκεῦος δὲ μαγειρικὸν καὶ ἡθμός, εὐριπίδου ἐν εὐρυσθεῖ σατυρικῷ
10.108	  εἰπόντος 
10.108	      ἢ κύαθον ἢ χαλκήλατον 
10.108	    ἡθμὸν προσίσχων τοῖσδε τοῖς ὑπωπίοις. 
10.108	ἐν μέντοι τοῖς δημιοπράτοις καὶ ἡθμός τις ἐπικρητηρίδιος πέπραται, 
10.109	ὃς ἴσως τοῖς περὶ τὸν οἶνον μᾶλλον προσήκει. καὶ μὴν καὶ ἐπίχυσις
10.109	χαλκίου ἓν τῶν μαγείρου σκευῶν· ἀριστοφάνης δὲ αὐτὸ εἴρηκεν
10.109	ἐν δαιταλεῦσιν 
10.109	    οὔκ, ἀλλὰ ταῦτά γ' ἐπίχυσις τοῦ χαλκίου. 
10.109	ἦ που δὲ καὶ φρυγεὺς καὶ φρύγετρον, τὸ μὲν φρύγετρον πολυζήλου
10.109	εἰρηκότος ἐν διονύσου γοναῖς, 
10.109	  οὗπερ αἱ χύτραι κρέμανται καὶ τὸ φρύγετρόν γε πρός 
10.109	καὶ γὰρ εἰ τὸ φρύγετρον ταῖς κοδομαῖς προσήκειν δοκεῖ καὶ ἔστι 
10.109	ταὐτὸν τῷ κοδομείῳ ἢ τῷ κατὰ τοὺς πολλοὺς φωγάνῳ, ἀλλὰ 
10.109	νῦν ἔοικεν ὡς μαγείρου σκεῦος συντετάχθαι· τὸν δὲ φρυγέα καὶ 
10.109	αὐτὸν ὡς σκεῦος μαγειρικόν, εἴτε τὸ ἀγγεῖον ἐν ᾧ ἔφρυγον, εἴτε  
10.109	τὸ φρύγετρον, ἐν σειρῆσι ὁ κωμικὸς θεόπομπος 
10.110	ὑποδηλοῖ λέγων ’φρυγεὺς θυΐα λήκυθος.‘ καὶ μὴν καὶ κηφισοδώρου
10.110	ἐν ὑὶ εἰπόντος ’σπονδὴ δὲ παρὰ τῶν 
10.110	ὁλκάδων καὶ καταφαντισγός‘ καὶ μάτταν ἀγγεῖον ἀκούοντες ἐντεῦθεν 
10.110	εἰρῆσθαι νομίζουσι καὶ τὴν παρὰ ῥωμαίοις ματέλλαν. τῶν τε μαγειρικῶν
10.110	ἰπνοὶ καὶ κρίβανοι, καὶ βόες κριβανῖται ἐν ἀριστοφάνους 
10.110	ἀχαρνεῦσιν. 
10.110	  προσθετέον δὲ τῷ μαγείρῳ καὶ ξύλα καύσιμα καὶ κληματίδας καὶ 
10.110	ἐκκαύματα, εἰπόντος σοφοκλέους ἐν ἡρακλεῖ σατυρικῷ 
10.110	      συνέλεγον τὰ ξύλ' ὡς ἐκκαυμάτων, 
10.110	    μή μοι μεταξὺ προσδεήσειεν. 
10.111	προσθετέον δὲ τούτοις καὶ δᾷδας καὶ δᾳδία, καὶ κορμοὺς καὶ σχίζας 
10.111	καὶ σχιζία, καὶ πεύκας καὶ λαμπάδας καὶ ἰπνοὺς καὶ πανούς, καὶ 
10.111	ἄνθρακας καὶ μαρίλην· καὶ μαρίλαν δ' ἐκάλουν τὸν χνοῦν τῶν ἀνθράκων.
10.111	τάχα δὲ καὶ λάρκους τούτοις προσονομαστέον καὶ λαρκία 
10.111	καὶ λαρκίδια τὰ ἀγγεῖα τῶν ἀνθράκων ἀριστοφάνους εἰπόντος 
10.111	ἐν ἀχαρνεῦσιν. εὐριπίδης μὲν γὰρ εἴρηκεν ἐν αὐτολύκῳ 
10.111	σατυρικῷ 
10.111	    τοὺς ὄνους τοὺς λαρκαγωγοὺς οἴσειν ἐξ ὄρους ξύλα· 
10.111	ἐν δὲ τῷ ἀλέξιδος σπονδοφόρῳ ἔστιν εἰρημένον 
10.111	        ἀριστογείτονα 
10.111	    τὸν ῥήτορ' εἶδον λάρκον ἠμφιεσμένον 
10.111	    τῶν ἀνθρακηρῶν. 
10.112	  εἰ δὲ ἐπὶ τοῖς μαγειρικοῖς σκεύεσι καὶ τὰ τῶν ἀρτοποιῶν προσρητέον,
10.112	ἀρτοπτεῖον μὲν τὸ ἐργαστήριον τινῶν ὀνομαζόντων οὐδὲν 
10.112	κωλύει καὶ τὸ σκεῦος ἐν ᾧ τοὺς ἄρτους ἐνοπτῶσιν οὕτω καλεῖν, 
10.112	ὃν νῦν ἀρτόπτην καλοῦσι, πλάθανον δὲ ἑκάτερον ῥητέον, ᾧ τε καὶ 
10.112	ἐφ' ᾧ τοὺς ἄρτους ἔπλαττον. ἐκ δὲ τῶν ἀρτοποιικῶν ὄνος ἀλέτων,  
10.112	καὶ μύλη καὶ μύλη σιτοποιὸς καὶ μυλήκορον, καὶ παυσικάπη, ἣν καὶ 
10.113	καρδοπεῖον ὠνόμαζον, ὡς ἐν ἥρωσιν ἀριστοφάνης 
10.113	    ἢ καρδοπείῳ περιπαγῇ τὸν αὐχένα. 
10.113	ἐκ δὲ τούτων ὀβελοί, σπάλαθρον, ἀπομάκτρα, σκυτάλη, περιστροφίς, 
10.113	μαγίς, χοῖνιξ, μέδιμνος ἡμιμέδιμνος, ἑκτεύς, καὶ παρ' ἀλκαίῳ τῷ μελοποιῷ
10.113	ἐν δευτέρῳ μελῶν κύπρος, καὶ παρ' ἱππώνακτι ἐν πρώτῳ 
10.113	ἰάμβων ἡμίκυπρον, διχοίνικον δὲ καὶ ἡμίεκτον ἐν ἀριστοφάνους 
10.113	νεφέλαις. καὶ κοτύλη δὲ μέτρον οὐχ ὑγρῶν μόνον ἀλλὰ 
10.113	καὶ ξηρῶν, ὅταν φῇ θουκυδίδης ἐν τῷ ἑβδόμῳ βιβλίῳ ’κοτύλην
10.114	ὕδατος καὶ δύο κοτύλας σίτου·‘ δύναται δὲ καὶ τριτημόριον 
10.114	χοίνικος. ἀρτοποιικὸν δὲ καὶ κοδομεῖον καὶ τηλία καὶ μάκτρα καὶ 
10.114	σκάφη, καὶ εἴ τινα τῶν μαγειρικῶν κοινὰ τοῖς ἀρτοποιοῖς, ἦ που δὲ 
10.114	καὶ ὅλμος καὶ τὸ ὑπόθημα τοῦ ὅλμου ὑφόλμιον, ὡς ἀριστοφάνης ἐν 
10.114	ἀναγύρῳ. καὶ ὕπερον δὲ καὶ κόσκινον, καὶ κρησέρα καὶ κρησέριον,
10.114	καὶ ἀλευρότησις, καὶ ὡς ἐν τοῖς δημιοπράτοις ἀναγέγραπται, 
10.114	κόσκινον κριθοποιόν. ὁ δὲ ἀριστοφάνης ἐν σκηνὰς καταλαμβανούσαις 
10.114	  ἔφη ’ὥσπερ κόσκινον αἰρόπινον τέτρηται.‘ 
10.115	  λύχνοιδ' ἐπὶ τούτοις, καὶ λύχνοι δίμυξοι, φιλωνίδου μὲν ἐν τοῖς 
10.115	κοθόρνοις εἰπόντος ’ὥσπερ οἱ δίμυξοι τῶν λύχνων,‘ μεταγένους
10.115	  δὲ ’δίμυξον ἢ τρίμυξον, ὡς ἐγὼ δοκῶ.‘ καὶ 
10.115	κατὰ ἡρόδοτον λύχνα. οὗτος μὲν γὰρ καὶ ’λυχνοκαΐαν‘ εἴρηκεν, 
10.115	καὶ λυχνοκαυστεῖν μὲν ἔφη κρατῖνος ἐν τῷ τροφωνίῳ
10.115	μένανδρος δὲ ἐν θεττάλῃ λύχνων ἀφάς. καὶ 
10.115	λύχνιον μὲν ἐφ' οὗ ἐντίθεται ὁ λύχνος, ἡ καλουμένη λυχνία· τοῦ 
10.115	δὲ λυχνίου τὸ ἀπευρυνόμενον, ᾧ ἐπιτίθεται ὁ λύχνος, πινάκιον ἢ πινακίσκιον·
10.115	τὸ δὲ ἐντιθέμενον τῷ λύχνῳ θρυαλλίς, ἐλλύχνιον, φλόμος.  
10.116	ὁ δὲ νῦν φανὸς καὶ λυχνοῦχος, ὡς ἀριστοφάνης ἐν ἀχαρνεῦσιν 
10.116	ἔφη ’φαίνειν ὑπευθύνοις λυχνοῦχος.‘ ἐν δὲ τῷ λυσίου πρὸς 
10.116	σμικρίνην ’ἐξαίφνης τοῦ συνακολουθοῦντος οἰκέτου 
10.116	λίθον τις λαβὼν ἔκρουσε τὸν λυχνοῦχον. ἀποσβεσθέντος δὲ τοῦ λύχνου,‘ 
10.116	ἐν δὲ τῷ ἀριστοφάνους αἰολοσίκωνι 
10.116	    καὶ διαστίλβονθ' ὁρῶμεν, 
10.116	    ὥσπερ ἐν καινῷ λυχνούχῳ, 
10.116	    πάντα τῆς ἐξωμίδος. 
10.116	ἐκαλεῖτο δὲ καὶ λαμπτὴρ ὁ λυχνοῦχος· ἐν γοῦν τῷ δευτέρῳ τῶν 
10.116	φιλίστου βιβλίων εἴρηται ’καὶ τὰς νύκτας ἐπαίρεσθαι
10.117	λαμπτῆρας ἀντιπεφραγμένους·‘ ὑποδηλοῖ δὲ τὸν ἐκ κέρατος 
10.117	φανόν. πανὸς μέντοι καὶ φανὸς ἡ λαμπάς, ὡς ὅταν φῇ ἐν τῇ ἀλκμήνῃ
10.117	εὐριπίδης 
10.117	  πόθεν δὲ πεύκης πανὸν ἐξεῦρες λαβεῖν; 
10.117	καὶ γὰρ δᾷδες καὶ λαμπάδες εἰσὶ τῶν φωσφόρων. τὰς μέντοι λαμπάδας 
10.117	καὶ κάμακας εἴρηκεν ἐν ξαντρίαις αἰσχύλος· 
10.117	  κάμακες πεύκης οἱ πυρίφλεκτοι. 
10.118	τὸ δὲ ὀβελισκολύχνιον, στρατιωτικὸν μέν τι τὸ χρῆμα, εἴρηται δὲ ὑπὸ 
10.118	θεοπόμπου τοῦ κωμικοῦ ἐν εἰρήνῃ· 
10.118	  ἡμᾶς δ' ἀπαλλαχθέντας ἐπ' ἀγαθαῖς τύχαις 
10.118	  ὀβελισκολυχνίου καὶ ξιφομαχαίρας πικρᾶς. 
10.118	ὅταν δ' εἴπῃ ἐν τῷ αἰολοσίκωνι ἀριστοφάνης ’δυοῖν λυχνιδίοιν,‘
10.118	δῆλον ὅτι λύχνια εἴρηκεν ἀλλ' οὐ λύχνους μικρούς, ὥσπερ 
10.118	καὶ ὅταν κράτης φῇ ἐν τοῖς γείτοσιν ’οὐκ ἔστι 
10.119	μοι λυχνίδιον.‘ σαφέστερον δ' ἐν τοῖς ἀριστοφάνους δράμασιν ἢ 
10.119	νιόβῳ 
10.119	      ἀλλ' ὥσπερ λύχνος 
10.119	  ὁμοιότατα καθηῦδ' ἐπὶ τοῦ λυχνιδίου. 
10.119	ἀριστοφάνους δ' ἐν ταῖς φοινίσσαις εἰπόντος  
10.119	    στίλβη θ' ἣ κατὰ νύκτα μοι 
10.119	    φλογάνας ἠράζεις ἐπὶ τῷ 
10.119	    λυχνίῳ, 
10.119	οὐκ ἀφανὲς ὅτι καὶ ἡ στίλβη λύχνου τι εἶδος. 
10.119	  καὶ μὴν εἰ μύροις ἐπὶ τούτῳ χρηστέον, ὅτι μὲν καὶ μυρίδιον 
10.119	εἴρηκε τὸ μύρον ἀριστοφάνης ἐν ταγηνισταῖς ἰστέον, εἴρηται
10.119	δ' ὑπ' αὐτοῦ ἐν δαιταλεῦσι καὶ ἄγγη μυρηρά. λέγοιτο
10.119	δ' ἂν καὶ λήκυθος μυρηρά· σὺ δ' ἂν εἴποις καὶ μυροφορεῖον. 
10.120	ἐν δὲ βατράχοις ἀριστοφάνους εἴρηται καὶ τὸ ληκύθιον. σοφοκλῆς
10.120	δ' ἐν ἀνδρομέδᾳ ’αὐτοχείλεσι ληκύθοις‘ ἔφη, δηλῶν 
10.120	ἀλαβάστους μονολίθους. καὶ τὸ μὲν εἰς τὰς ληκύθους καθιέμενον 
10.120	ἐπινεύματι τοῦ μύρου σπαθίδα καὶ σπάθην κλητέον, ἀριστοφάνους 
10.120	μὲν εἰπόντος ἐν δαιταλεῦσιν 
10.120	      τῆς μυρηρᾶς ληκύθου 
10.120	    πρὶν καταχέαι τὴν σπαθίδα, γεύσασθαι μύρου 
10.120	(καὶ γὰρ εὔβουλος ἐν ταῖς στεφανοπώλισιν τοῦτο 
10.120	μὲν σπαθίδα, τοὺς δὲ ἀλαβάστους ἀλαβάστια εἴρηκεν· 
10.120	        λῦε τἀλαβάστια 
10.120	    θᾶττον σύ, καὶ τῇ σπαθίδι τὸν πώγωνά μου 
10.120	    καὶ τὴν ὑπήνην μύρισον,) 
10.121	ἀλέξιδος μέντοι ἐν τῷ δρωπίδῃ σπάθην τὴν σπαθίδα
10.121	εἰπόντος, ’τὴν σπάθην ἐν τῷ μύρῳ καθῆκεν.‘ τὸ δὲ ἀγγεῖον 
10.121	εἰς ὃ ἐξεχεῖτο τὸ μύρον, ἐξάλειπτρον ἐκαλεῖτο, ὡς ἀριστοφάνης ἐν 
10.121	ἀχαρνεῦσιν, οὗ δὲ ἔγκεινται αἱ ἀλάβαστοι, ταῦτα τὰ σκεύη 
10.121	ἀλαβαστοθήκας τῶν ἄλλων λεγόντων ἀριστοφάνης ἐν τριφάλητι 
10.121	  ἀλαβαστροθήκας ἔφη· 
10.121	    ἀλαβαστροθήκας τρεῖς ἔχουσαν ἐκ μιᾶς.  
10.122	κοινῇ δὲ κεραμέων σκευῶν ὀνόματα ἐν ἀξιονίκου χαλκιδικῷ,
10.122	
10.122	    τρύβλια, χύτρα, λοπάδιον, ὀξίς, χοῦς, ἁμίς, 
10.122	    λεκάνη, θυΐα, κάνθαρος, σείσων, λύχνος. 
10.122	    ὑπηρεσία σοι παντελής, γραῦ, κεραμίων. 
10.122	τὰ πλείω δὲ τούτων καὶ ἄλλης ἂν ὕλης γένοιτο, ἐπεὶ καὶ ἕρμιππος 
10.122	ἐν φορμοφόροις τὸν κύαθον καὶ τὴν οἰνοχόην καὶ τὸ 
10.122	λύχνιον καὶ τὰ τοιαῦτα σκεύη χαλκίδια καὶ χαλκία καλεῖ ὡς ἐκ χαλκοῦ 
10.122	πεποιημένα. 
10.123	  δειπνήσαντι δὲ καὶ πρὸς κοίτην τραπομένῳ τὰ μὲν στρώματα 
10.123	καὶ ἐπιβλήματα προείρηται, ἐν καιρῷ δ' ἂν εἴη τὸ παρ' ὁμήρῳ 
10.123	ἱμάτιον ἐνεύναιον καὶ παρεύναιον μέγα καὶ δασύ, καὶ ὁ παρὰ τοῖς 
10.123	κωμῳδοῖς χιτὼν εὐνητήρ, ὃς τοῦ νῦν ἐγκοιμήτωρ 
10.123	ἡδίων, ἦ που δὲ καὶ ’χλαῖναι καὶ ῥήγεα σιγαλόεντα‘ καὶ οἱ παρὰ μενάνδρῳ
10.123	  καυνάκαι, καὶ χειμῶνος σίσυραι καὶ τὸ παρ' ἀριστοφάνει
10.123	  χείμαστρον. τὴν χλαῖναν δὲ οὕτως ἐκάλουν οἱ τῆς 
10.123	κωμῳδίας ποιηταί, μόνα τὰ παχέα ἱμάτια ταύτης τῆς προσηγορίας 
10.124	ἀξιοῦντες, ὥσπερ καὶ θεόπομπος ἐν εἰρήνῃ 
10.124	        χλαῖναν σοι 
10.124	      λαβὼν παχεῖαν ἐπιβαλῶ λακωνικήν· 
10.124	ὅμηρος δὲ καὶ τὰ λεπτὰ χλαίνας καλεῖ. οἱ μέντοι ἀττικοὶ 
10.124	τὸ λεπτὸν χλανίδα, καὶ τὸ ἱππικὸν χλαμύδα, ὡς θετταλῶν. πρώτην 
10.124	δέ φασι χλαμύδα ὀνομάσαι σαπφὼ ἐπὶ τοῦ ἔρωτος εἰποῦσαν 
10.124	  ἐλθόντ' ἐξ ὀρανῶ πορφυρίαν ἔχοντα προιέμενον χλαμύν. 
10.124	  καὶ τὰ μὲν ἐπὶ πλεῖστον ἀναγκαῖα τῇ καθ' ἡμέραν χρήσει σκεύη 
10.124	προείρηται· συναπτέον δὲ δι' ὀλίγων καὶ τὰ λοιπά, οἷον τὰ τῆς 
10.125	γυναικωνίτιδος, ταλάρους καὶ καλάθους, οὓς καὶ καλαθίσκους 
10.125	ἐροῦμεν, καὶ ταλάρια δὲ καὶ καλάθια, καὶ μὴν καὶ ὄνον ἐφ' οὗ 
10.125	νῶσι, καὶ ἐπίνητρον καὶ ἄτρακτον καὶ σπόνδυλον καὶ κλωστῆρα καὶ 
10.125	κερκίδας καὶ κτένας καὶ ἱστὸν καὶ ἱστοῦ ἀντίον καὶ κανόνα καὶ πῆχυν,  
10.125	καὶ κελέοντας τοὺς καὶ ἱστόποδας, καὶ λείας τὰς καὶ ἀγνῦθας, καὶ 
10.126	σπάθας· φιλύλλιος γὰρ ἐν πόλεσι καὶ τὸ ἱστουργικὸν
10.126	ἐργαλεῖον σπάθην ὠνόμασεν, εἰπὼν ’σπαθᾶν τὸν ἱστὸν οὐκ 
10.126	ἔσται σπάθη·‘ προσθήσεις δὲ τούτοις καὶ σταθμὰ καὶ τάλαντα, ζυγόν, 
10.126	πλάστιγγας, τρυτάνην. καὶ σταθμία δὲ χαλκᾶ ἐν τῇ ἐπ' ἀλκιβιάδου 
10.126	ἄρχοντος ἀναγραφῇ τῶν ἐν ἀκροπόλει ἀναθημάτων ἀναγέγραπται· 
10.126	στάσιμα δὲ τὰ σταθμία κηφισόδωρος κέκληκεν. τῶν 
10.126	δὲ γυναικείων σκευῶν κτένιον, ξάνιον, κομμώτριον, ξυρόν, κάτοπτρον, 
10.127	οὗ τὴν θήκην λοφεῖον καλοῦσι, ψαλίς, παρωπίς, προσωπίς καὶ ὡς ἐν 
10.127	δαναΐσιν ἀριστοφάνης προσωπίδιον, θολία πλέγμα τι θολοειδὲς
10.127	ἐπὶ σκιᾷ, καὶ ῥιπίς, καὶ σκιάδιον, ὃ καὶ σκιάδα ἂν εἴποις· οὕτω 
10.127	γὰρ τὸ διονύσου σκιάδιον καλεῖται. καὶ πτερὸν δὲ τὸ σκιάδιον οἱ 
10.127	κωμῳδοποιοὶ καλοῦσιν. ὁ δὲ στράττις ἐν ψυχασταῖς
10.127	  προειπὼν ῥιπίδα, ἐπήγαγεν ’εἴτε σκιάδιον.‘ 
10.127	τὰ δὲ πολλὰ τούτων ἐν ἐσθῆσιν ἢ ὑποδήμασιν ἢ κόσμοις γυναικείοις 
10.127	ἤδη προείρηται, ὥσπερ καὶ ἀλαβαστοθῆκαι καὶ παρὰ 
10.127	μενάνδρῳ ἐν μισογύνῃ σανδαλοθῆκαι. ἐν δὲ ἀριστοφάνους
10.127	αἰολοσίκωνι καὶ σμηματοφορεῖον. 
10.128	  τῶν δ' ἐν ἀγρῷ σκευῶν τὰ ἀναγκαῖα ἄροτρα καὶ ἀρότρου μέρη, 
10.128	καὶ ἅμαξα καὶ ἁμάξης μέρη. τὰ δὲ λοιπὰ πτέον, ὡς οἱ ἀττικοὶ λέγουσιν,
10.128	ἢ πτύον, ὡς ὅμηρος· οὕτω γὰρ λέγει, ὅταν φῇ 
10.128	  ὡς δ' ὅτ' ἀπὸ πλατέος πτυόφιν μεγάλην κατ' ἀλωήν. 
10.128	καὶ θρῖναξ δὲ καὶ δρέπανον καὶ δρεπάνη, καὶ ὡς φερεκύδης 
10.128	ὠνόμασε, κρώπιον· περὶ γὰρ τοῦ κόδρου λέγων ὅτι ὡς ἐπὶ φρυγανισμὸν
10.128	ἐξῆλθεν ἐν ἀγροίκῳ τῇ σκευῇ βουλόμενος λαθεῖν, φησὶν ὅτι 
10.128	τῷ κρωπίῳ τινὰ παίσας ἀπέκτεινεν. καὶ πλόκανον δὲ καὶ κόσκινον, 
10.129	καὶ σκαπάνη καὶ σκάφιον, καὶ σκαλὶς καὶ μακέλη καὶ ἄμη καὶ ἀξίνη 
10.129	καὶ δίκελλα, καὶ σμινύη καὶ σμινύδιον, καὶ λίστρον καὶ σφῦρα βωλοκόπος
10.129	καὶ πέλεκυς ξυλοκόπος. καὶ τὰ ἀγγεῖα τὰ ὑποδεχόμενα τὴν 
10.129	ὀπώραν, τρασιά, κόφινος, σύρισσος, ἄρριχος, σταφυλοβολεῖον· τάχα 
10.129	δὲ καὶ σώρακος, εἰ καὶ παρὰ τοῖς κωμῳδοποιοῖς οὕτως ὀνομάζεται,  
10.130	τὸ ἀγγεῖον ἐν ᾧ τὰ σκεύη τῶν ὑποκριτῶν. ἀριστοφάνης δὲ ἐν 
10.130	δαναΐσιν ἔφη 
10.130	    κακῶν τοσούτων ξυνελέγη μοι σώρακος· 
10.130	ἀλέξιδος δὲ καὶ δρᾶμα σώρακοι. τῶν δὲ γεωργικῶν 
10.130	καὶ χάρακες καὶ κάμακες, καὶ τῶν ἐλαϊστῶν ῥάβδοι ῥάκτριαι, καὶ ὄρος 
10.130	τὸ τρῖβον τοὔλαιον ξύλον, καὶ τοπεῖον τὸ περιδονούμενον αὐτῷ σχοινίον,
10.130	καὶ τριπτὴρ ὁ κρατὴρ εἰς ὃν ἀπορρεῖ τοὔλαιον. ἀλλὰ καὶ ληνὸς 
10.130	καὶ ὑπολήνιον, ὡς ἐν τοῖς δημιοπράτοις πέπραται. ἦ που δὲ καὶ 
10.130	φορμὸς τῶν γεωργικῶν, καὶ γαῦλοι καὶ σκαφίδες, καὶ ταρσοὶ καὶ 
10.131	ταρροὶ καὶ τάλαροι, καὶ τυροκομεῖον καὶ τυροφορεῖον, καὶ πολλὰ τῶν 
10.131	μαγείρου καὶ ἀρτοποιοῦ σκευῶν. τάχα δὲ καὶ σχοῖνος καὶ βάτος καὶ 
10.131	ὁρκάνη καὶ ῥάχος καὶ κόνυζα καὶ κνάφος, καὶ πάνθ' ὅσα ἀκανθώδη 
10.131	τοῖς καρποῖς ἐπὶ φρουρὰν περιβάλλεται. καὶ καλαύροπες δὲ καὶ κορῦναι
10.131	καὶ σκυτάλαι καὶ σκίπωνες καὶ βακτηρίαι προσήκουσι γεωργοῖς, 
10.131	καὶ πίθοι καὶ πιθάκναι καὶ πιθακνίδες, καὶ σιπύαι καὶ σιροί, καὶ 
10.131	διφθέρα καὶ αἰγῆ καὶ κυνῆ σικυωνική. 
10.132	  τὰ δὲ ἁλιέως σκεύη φέρνιον, σπυρίς σπυρίδιον σπυρίχνιον, λίνον 
10.132	πάναγρον, δίκτυον, ἀμφίβληστρον· μένανδρος δὲ ἔφη ἐν ἁλιεῖ 
10.132	’ἀμφιβλήστρῳ περιβάλλεται.‘ καὶ ἕρκη δὲ καὶ πόρκοι καὶ κύρτοι καὶ 
10.132	γρῖφοι καὶ γάγγαμον, ἀφ' οὗ καὶ αἰσχύλος τὸ δύσλυτον κακὸν 
10.133	ἢ δυσεξάλυκτον ἔφη ’γάγγαμον ἄτης παναλώτου.‘ τούτοις δὲ προσθετέα
10.133	φελλοί, κάλαμοι, ῥάβδοι, κάμαξ, ὁρμιά, ἄγκιστρα ἀγκίστρια 
10.133	ἀκιδωτά, τρίχες, λίνα, σπάρτα σπαρτίναι, μολύβδαιναι, πυρία, τριόδους
10.133	τρίαινα, ἰχθύκεντρον. 
10.133	  τὰ δὲ ναυτικὰ σκεύη κάλοι, ἱστία, κρίκοι, ἡνία, κωπίς κῶπαι, 
10.133	οἴακες, πηδάλια, πλῆκτρα, ὡς σοφοκλῆς ἐν ἀχαιῶν συλλόγῳ  
10.133	    ὡς ναοφύλακες νυκτέρου ναυκληρίας 
10.133	    πλήκτροις ἀπευθύνουσιν οὐρίαν τρόπιν. 
10.134	καὶ ὁλκία δὲ τὰ πηδάλια ἐν ναυπλίῳ ὠνόμασε παρὰ τὸ ὁμήρου
10.134	  ξεστὸν ἐφόλκαιον. σκαλμοί, τροπωτῆρες, ὑπηρέσια, ἀσκώματα,
10.134	κοντοί, κάλοι, ἀντλία, κάδοι, ἀπόγυα, ἐπίγυα, πείσματα, 
10.134	ἄγκυραι, ὁλκοί, ἕρματα, οὖροι, ἀποβάθρα, θρανία, δέρρεις, διφθέραι, 
10.134	δακτύλιοι· οὕτω δὲ τοὺς τετρημένους λίθους ὠνόμαζον, ὧν τὰ πείσματα 
10.134	ἐξέδουν. ὀρθίαξ δὲ τὸ κάτω τοῦ ἱστοῦ καλεῖται, ὡς τὸ ἄνω καρχήσιον· 
10.134	καὶ ἔστι τοὔνομα τὸ ὀρθίας ἐν ἐπιχάρμου ὀδυσσεῖ ναυαγῷ 
10.134	 . 
10.135	  τὰ δὲ περὶ θεραπείαν τῶν ἐσθήτων σκεύη πλυνοὶ καὶ πλυντήρια,
10.135	καὶ γῆ σμηκτρὶς† κατὰ νικοχάρην, καὶ λίτρον καὶ 
10.135	χαλέστραιον λίτρον κατὰ πλάτωνα, κονία καὶ κιμωλία 
10.135	γῆ κατὰ ἀριστοφάνην, καὶ κνάφος, καὶ ἶπος τὸ 
10.135	πιέζον τὰς ἐσθῆτας ἐν τῷ γναφείῳ, ὡς ἀρχίλοχος ’κέαται 
10.135	δ' ἐν ἴπῳ.‘ καὶ περιστροφίδα δ' ἂν εἴποις τὸ ξύλον τὸ τὸν ἶπον 
10.135	περιστρέφον, ἐναρμόσαι δ' ἂν τούτοις καὶ τὸ ἐν τοῖς δημιοπράτοις
10.135	ἐκπιεστήριον. δεῖ δ' ἐπὶ ταῖς ἐσθῆσι καὶ ῥαμμάτων· εἴρηται 
10.135	δὲ τοὔνομα ἐν πλάτωνος ἑορταῖς, ’ἐφέρεσθε δὲ 
10.136	τὰ ῥάμματα,‘ καὶ ἐν ἑρμίππου μοίραις ’ῥάμμ' ἐπέκλωσας.‘
10.136	προσδεῖ δὲ καὶ ῥαφίδος, ἣν ἕρμιππος καὶ ἄρχιππος
10.136	ἐν πλούτῳ ὠνόμασεν 
10.136	    ῥαφίδα καὶ λίνον λαβὼν τὰ ῥήγματα σύρραψον. 
10.136	καὶ βελόνης δὲ τοὔνομα ἐν εὐπόλιδος ταξιάρχοις 
10.136	    ἐγὼ δέ γε στίξω σε βελόναισιν τρισίν. 
10.136	καὶ βελονίδες, ὡς ἕρμιππος ἐν μοίραις. ἵνα δὲ ἀποτίθενται
10.136	αἱ ἐσθῆτες, χηλοί, κιβωτοί κιβώτια, κίσται κιστίδες ὡς ἐν 
10.137	ἀχαρνεῦσιν ἀριστοφάνης, κοῖται κοιτίδες, καὶ φάσκωλοι ὡς  
10.137	ἐν θεσμοφοριαζούσαις, θύλακοι, στρωματόδεσμα. ἐν δὲ τοῖς 
10.137	δημιοπράτοις κιβωτὸς θυριδωτή, παρὰ δὲ τοῖς νεωτέροις ῥίσκοι, 
10.137	ὡς ἀντιφάνης ἐν κυβευταῖς ’ῥίσκος ἦν ὃν εἶπεν.‘ 
10.137	ὡμοίωται δὲ τῷ κιβωτίῳ παραπλήσιόν τι σκεῦος κανδύτανες, οὗ 
10.137	μέμνηται καὶ μένανδρος ἐν ἀσπίδι καὶ δίφιλος ἐν ἐπιδικαζομένῳ
10.137	 · 
10.137	      ὁ δὲ κανδύτανες 
10.137	    οὗτος τί δύναται καὶ τί ἔστιν; ὥσπερ 
10.137	    εἴποις ἀορτάς. 
10.137	ἐμοὶ μὲν οὖν δοκεῖ τὸ σκεῦος περσικόν, ἀπὸ τοῦ κάνδυος κληθέν, 
10.138	εἰς χρῆσιν δ' αὐτὸ ἤγαγον μακεδόνες. καὶ ζύγαστρα δὲ καὶ 
10.138	ζυγάστρια. καὶ στρωματεῖς δὲ ἀπολλόδωρός τε ὁ γελῷος ἐν ψευδαίαντι
10.138	  ἔφη, ’μάχαιρα λόγχη στρωματεύς,‘ καὶ ὁ 
10.138	καρύστιος ἀπολλόδωρος ἐν ἀντευεργετοῦντι ’τοὺς 
10.138	στρωματεῖς λύοντα.‘ κέχρηται δὲ τῷ ὀνόματι καὶ ἀντιφάνης ἐν 
10.138	ἀποκαρτεροῦντι. καὶ θολίαν δὲ κίστην εἶναι λέγουσιν 
10.138	ἔχουσαν θολοειδὲς τὸ πῶμα. ξενοφῶν δὲ ἐν τῇ ἀναβάσει 
10.139	ἔφη καὶ μαρσίπους ἱματίων. αἱ δὲ ἀορταὶ εἴρηνται ἐν ποσειδίππου 
10.139	ἐπιστάθμῳ· 
10.139	          σκηνὰς ὄχους 
10.139	    ῥίσκους ἀορτὰς τάχανα λαμπήνας ὄνους· 
10.139	τὸ γὰρ ἐν μισογύνῃ μενάνδρου 
10.139	        χλαμύδα καυσίαν 
10.139	    λόγχην ἀορτὴν ἱμάτια 
10.139	ἀμφίβολον, ὅτι ἔνιοι καὶ ἀορτῆρα γράφουσιν. ἐν δὲ τῷ τρίτῳ περὶ 
10.139	ζῴων ἀριστοτέλους τῶν πρὸς τῇ ῥάχει δύο φλεβῶν ἡ 
10.139	ἀριστερὰ ἀορτὴ καλεῖται. παρὰ δὲ φερεκύδει εἷς τῶν κυκλώπων.
10.139	
10.140	  τὰ δὲ κουρέως σκεύη κτένες, κουρίδες, μαχαιρίδες· ἐν μὲν γὰρ 
10.140	κρατίνου διονυσαλεξάνδρῳ εἴρηται 
10.140	    ἔνεισι δ' ἐνταυθοῖ μάχαιραι κουρίδες, 
10.140	    αἷς κείρομεν τὰ πρόβατα καὶ τοὺς ποιμένας,  
10.140	ἐν δὲ χρυσῷ γένει εὐπόλιδος 
10.140	    ἔπειθ' ὁ κουρεὺς τὰς μαχαιρίδας λαβών 
10.140	    ὑπὸ τῆς ὑπήνης κατακερεῖ τὴν εἰσφοράν. 
10.140	καὶ ψαλὶς δὲ τῶν κουρέως σκευῶν, ἣν καὶ μίαν μάχαιραν καλοῦσιν, 
10.140	καὶ ξυρὸν καὶ ξυροδόχη, ὡς ἐν θεσμοφοριαζούσαις ἀριστοφάνης 
10.140	  
10.140	    χρῆσόν τι ἡμῖν ξυρόν. αὐτὸς λάμβανε 
10.140	    ἐντεῦθεν ἐκ τῆς ξυροδόχης. 
10.140	καὶ ὀνυχιστήρια δὲ λεπτὰ εἴρηται ἐν ποσειδίππου πορνοβοσκῷ 
10.140	καὶ ξυστήρια. 
10.141	  τὰ δὲ σκυτοτόμου σκεύη τομεὺς ἐν πλάτωνος ἀλκιβιάδῃ 
10.141	εἰρημένος, καὶ σμίλη ἐν τῇ πολιτείᾳ, καὶ καλάπους ἐν τῷ 
10.141	συμποσίῳ. καὶ περιτομεὺς δ' ἂν ῥηθείη καὶ χηλεύματα καὶ 
10.141	ὄπεαρ καὶ ὀπήτιον, εἴρηται ἐν νικοχάρους κρησίν 
10.141	    τοῖς τρυπάνοις ἀντίπαλον ὅπερ ἀρχίλιον. 
10.141	  τὰ δὲ κυνηγέτου σκεύη λίνα, δίκτυα, ἄρκυες, ἐνόδια, ἐμβόλια, 
10.141	στάλικες, στήριγγες, κάμακες, δίκρα, κάλοι, ἱμάντες, κυνοῦχοι, σχαλίδες 
10.141	σχαλιδώματα, ξίφη, δόρατα, ἀκόντια, δρέπανα, τόξα, προβόλια, ποδάγραι,
10.142	ἁρπεδόναι, σειραί σειρίδες, πλεκταί· πλεκτὴν γὰρ οἱ ἀττικοὶ 
10.142	τὴν σειρὰν ὠνόμαζον, ὡς πλάτων ἐν ἑλλάδι 
10.142	      βούλει τήνδε σοι πλεκτὴν καθῶ, 
10.142	    κἄπειτ' ἀνελκύσω σε δεῦρο; 
10.142	πελέκεις, δέραια περιδέραια, στελμονίαι, ῥόπαλα, σκυτάλαι, ξυῆλαι, 
10.142	ἀρνακίδες, ἧλοι, ἐγκεντρίδες. 
10.142	  στρατιώτου δὲ σκεύη ἀσπὶς πέλτη, θώραξ ἡμιθωράκιον σπολάς, 
10.142	κράνος κόρυς περικεφαλαία, λόφος τριλοφία, χεῖρες, κνημῖδες, πῖλοι, 
10.142	τόξα, βέλη τοξεύματα ὀιστοί, φαρέτρα ὀιστοδόκη ὀιστοθήκη γωρυτός
10.142	φαρετρεῶνες, καὶ τῆς ἀσπίδος τὸ ἔλυτρον σάγμα, καὶ τοῦ κράνους
10.143	ἡ θήκη λοφεῖον, δόρατα, ἀκόντια ἀκοντίσματα, κοντοί, καὶ 
10.143	τοῦ δόρατος τὸ ἱστάμενον σαυρωτήρ στύραξ στυράκιον, καὶ τὸ προῦχον
10.143	σιδήριον λόγχη αἰχμή ἐπιδορατίς, θήκη δὲ δουροδόκη. καὶ ξυστὰ  
10.143	δ' εἴποις ἂν καὶ κάμακας καὶ παλτὰ καὶ σαρίσσας καὶ σαυνία· τὸ μὲν 
10.143	γὰρ ὄνομα ἐπ' ἀνδρείου αἰδοίου ἐστὶ παρὰ κρατίνῳ, 
10.143	ἐπὶ δὲ τοῦ δόρατος ἐν φιλαδέλφοις μενάνδρου· 
10.143	  ὥστ' ἔγωγ' ἂν εἱλόμην που σαυνίῳ πεπληγμένος. 
10.144	καὶ ἀριστοφάνης μὲν ἔφη ἐν ὁλκάσιν 
10.144	  λόγχαι δ' ἐκαυλίζοντο καὶ ξυστὴ κάμαξ, 
10.144	ἐν δὲ σκηνὰς καταλαμβανούσαις 
10.144	  καὶ τῶν πλατυλόγχων, ὡς ὁρᾷς, ἀκόντων· 
10.144	ἄλεξις δ' ἐν λευκαδίᾳ 
10.144	  φέρε τὴν σιβύνην καὶ πλατύλογχα, 
10.144	ἀμειψίας δ' ἐν σφενδόνῃ 
10.144	    τὸ μὲν δόρυ 
10.144	  μετὰ τῆς ἐπιχάλκου πρὸς πλαταιαῖς ἀπέβαλεν. 
10.144	προσθετέον δὲ τούτοις ξίφη καὶ μαχαίρας καὶ κοπίδας καὶ ἀκινάκας 
10.144	καὶ ξυήλας καὶ δρέπανα καὶ δορυδρέπανα καὶ ἐγχειρίδια, καὶ λαβὴν 
10.145	ξίφους καὶ προλαβὴν καὶ κώπην, καὶ τὴν θήκην κολεόν. καὶ εὐριπίδης
10.145	μὲν ἐν παλαμήδῃ λέγει κώπην χρυσόκολλον, μένανδρος
10.145	δὲ ἐν ἁλιεῦσι ’καὶ χρυσολαβὲς καλὸν πάνυ ἐγχειρίδιον,‘ 
10.145	θεόπομπος δὲ ἐν πόλεσιν ἐλεφαντοκώπους ξιφομαχαίρας.’
10.145	ὅτι δὲ καὶ τὴν σπάθην ἐπὶ τοῦ ξίφους εἰρήκασιν, εὕροις ἂν 
10.145	ἐν εὐριπίδου εὐρυσθεῖ σατυρικῷ· 
10.145	  πᾶς δὲ φασγάνῳ ἐξεθέρισεν ὥστε πύρινον 
10.145	  σπάθῃ κολούων φασγάνου μελανδέτου. 
10.145	εἰ δὲ τοῦτο ἀμφίβολον, φιλήμων ἐν ῥοδίαις σαφέστερον
10.145	αὐτὸ ποιεῖ λέγων 
10.145	  σπάθην παραφαίνων δηλαδὴ χρυσένδετον, 
10.146	καὶ ἐν τῷ μισουμένῳ μένανδρος, ὅταν λέγῃ ‘ἀφανεῖς γεγόνασιν
10.146	αἱ σπάθαι.’ τούτοις δ' ἐπακτέον σφενδόνας, λίθους, μολυβδίδας,
10.146	πελέκεις, σαγάρεις, πυρεῖα, δέρρεις, διφθέρας, σκηνάς, μακέλλας,  
10.146	κάλους, ἱμάντας, ἁλύσεις, γυλιούς, στρωματόδεσμα. καὶ τελαμῶνα 
10.146	δ' ἂν καὶ ζωστῆρα εἴποις καὶ ὄχανα, καὶ κιλλίβαντας, ἀριστοφάνους
10.146	  εἰπόντος 
10.146	    τοὺς κιλλίβαντας οἶσε, παῖ, τῆς ἀσπίδος. 
10.146	  τέκτονος σκεύη σκέπαρνον, πρίων, σφῦρα, τέρετρον τρύπανον 
10.146	τρυπανοῦχος ἀρίς, ῥίνη, πέλεκυς καὶ καθ' ὅμηρον πέλεκκος. 
10.146	ἐν δὲ τῇ ἐν ὀλυμπίᾳ στήλῃ ἀναγέγραπται τρύπανα τρυπανίας 
10.147	ἔχοντα, ἴσως τὴν ἀρίδα. χαλκέως σκεύη ἄκμων ἀκμοθέτης, 
10.147	ῥαιστήρ, πυράγρα, φῦσαι φυσητήρ ἀκροφύσιον, χοάναι, ἀκόναι θηγάναι,
10.147	ἐσχαρίδες, κροταφίδες. οἰκοδόμου σκεύη λεῖαι, γλαρίδες ὡς 
10.147	σοφοκλῆς ἐν πριάμῳ, τύχοι, κανών, διαβήτης, πῆχυς, 
10.147	στάθμη, μολύβδαινα, ὑπαγωγεύς, τάχα δὲ καὶ μοχλίον, εἰ καὶ τοῖς 
10.147	τοιχωρύχοις τοῦτο προστιθέασιν οἱ κωμῳδοποιοί. 
10.147	καὶ μοχλίσκον δὲ τὸ τοιοῦτον ἀριστοφάνης ἐν σκηνὰς καταλαμβανούσαις
10.148	  ὠνόμασεν, εἰπὼν ‘τοῖχον μοχλίσκῳ καλαύειν.’ οἷς 
10.148	προσαριθμητέον καὶ τὰ ἐν βατράχοις ἀριστοφάνους, 
10.148	    καὶ πλαίσια ξυμπτυκτὰ πλινθεύσουσί γε 
10.148	    καὶ διαμέτρους καὶ σφῆνας. 
10.148	ἐν δὲ ταῖς ἀττικαῖς στήλαις ἀναγέγραπται πρίων λιθοπρίστης καὶ 
10.148	καρκίνος λίθους ἔχων. εἴποις δ' ἂν καὶ μηχανὴν λιθαγωγόν. ζωγράφου
10.148	σκεύη πίνακες πινάκια, κιλλίβαντες καὶ ὀκρίβαντες, γραφίδες 
10.149	ὑπογραφίδες, πυξία. νεωλκοῦ σκεύη φάλαγγες φαλάγγια, ὁλκοί, 
10.149	οὐροί. μεταλλέως σκεύη θύλακες, περίοδος, σάλαξ· καὶ θυλακοφορεῖν
10.149	μὲν τοὺς μεταλλέας οἱ κωμῳδοὶ λέγουσι, 
10.149	περίοδον δὲ καὶ σάλακα θεόφραστος ἐν τῷ μεταλλικῷ,
10.149	περίοδον μὲν τὸ ἀγγεῖον ᾧ κατακεραννύουσι τὸν σίδηρον, 
10.149	σάλακα δὲ τὸ τῶν μεταλλέων κόσκινον. ὁ δὲ τορεὺς φρεωρύχων  
10.149	ἐργαλεῖον. ἰατροῦ σκεύη σμίλη, ὑπογραφίς, ὠτογλυφίς, ψαλίς, 
10.149	μηλωτρίς μήλη, ὀδοντοξέστης ὀδοντάγρα, ἐξάλειπτρον, λουτήριον, σικύα,
10.149	ὑπόθετον, λεκανίς, σπογγία, ἐπίδεσμα, σπληνίον, λαμπάδιον, ποδοστράβη,
10.150	κλυστήρ· ἔστι γὰρ παρ' ἡροδότῳ τοὔνομα. τάχα 
10.150	δὲ καὶ βάλανος· ἐπὶ γὰρ τοῦ ἐκ στέατος καὶ λίτρου προμήκους 
10.150	πλάσματος, ᾧ ἀντὶ κλυστῆρος χρῶνται, βαλανίσαι ἱπποκράτης  
10.150	λέγει. ἐν δὲ τοῖς δημιοπράτοις καὶ ῥάκια καὶ κηρωτὴ γέγραπται. 
10.150	κυβευτοῦ σκεύη ἄβαξ ἀβάκιον, κόσκινον, κύβοι, διάσειστοι κύβοι, 
10.150	ἀστράγαλοι, φιμοί, κημοί, τηλία, κήθια κηθίδια, ψῆφοι, πεττοί. σοροποιοῦ
10.150	σκεύη σορός, πύελος, κιβωτός, ληνός. οἵ τε γὰρ περὶ 
10.150	ἔραστον καὶ κορίσκον πλάτωνι ἐπιστέλλοντες γράφουσι ‘ληνὸν 
10.150	ἀσσίαν τῆς σαρκοφάγου λίθου,’ καὶ ἐπάγουσι περὶ τοῦ αὐτοῦ λέγοντες
10.150	‘σορῷ·’ ὅ τε φερεκράτης ἐν τοῖς ἀγρίοις ἔφη 
10.150	      ἦ μὴν σὺ σαυτὸν μακαριεῖς, ὅταν 
10.150	    οὗτοί σε κατορύττωσιν. οὐ δῆτ', ἀλλ' ἐγώ 
10.150	    τούτους πρότερον, οὗτοι δὲ μακαριοῦσί με. 
10.150	    καίτοι πόθεν ληνοὺς τοσαύτας λήψομαι; 
10.151	  καὶ μιξάμενοι δ' ἂν εἴποιμεν σκεύη, βαλάντια καὶ βαλαντίδια 
10.151	ὡς ἐν αἰξὶν εὔπολις. καὶ θυλάκιον δὲ καὶ θυλακίσκον· 
10.151	ἀριστοφάνης γοῦν ἐν τριφάλητι τοῦτο ὑποδηλοῖ, ὅταν φῇ 
10.151	    ἔπειτ' ἐπὶ τοὖψον ἧκε, τὴν σπυρίδα λαβών 
10.151	    καὶ θυλακίσκον καὶ τὸ μέγα βαλάντιον. 
10.152	ἐπὶ τοῦ αὐτοῦ δὲ κύστιν ὑείαν ἐν ταγηνισταῖς· 
10.152	    ὁ δὲ λύων κύστιν ὑείαν 
10.152	    κἀξαιρῶν τοὺς δαρεικούς. 
10.152	ἐπὶ τοῦ αὐτοῦ δὲ καὶ σακίον, ὅταν φῇ ἐν θεσμοφοριαζούσαις 
10.152	  
10.152	    σακίον, ἐν οἷσπερ τἀργύριον ταμιεύεται. 
10.152	καὶ πόδα δὲ βαλαντίου ὁ αὐτὸς εἴρηκεν ἐν βαβυλωνίοις . ἀργυροθήκην
10.152	δὲ ἀντιφάνης ἐν μίδωνι εἴρηκεν. εἰ δὲ καὶ 
10.152	τῷ μαρσιπίῳ τις χρῆσθαι βούλοιτο, βοηθήσει αὐτῷ ἀπολλόδωρος ὁ 
10.152	καρύστιος εἰπὼν ἐν τῇ ἐνέα ‘μαρσίπιόν τι μικρόν.’  
10.152	ἀρύβαλλος δὲ ἐπὶ τοῦ συσπάστου βαλαντίου ἐν ἀντιφάνους αὑτοῦ 
10.152	ἐρῶντι καὶ ἐν στησιχόρου κερβέρῳ. 
10.153	  γλωττοκομεῖον ἡ θήκη τῶν αὐλῶν· καὶ συβήνην δὲ τὴν τῶν 
10.153	αὐλῶν θήκην καλοῦσιν. καὶ αὐλοὺς ὀστεΐνους, καὶ καλαμίνους αὐλοὺς 
10.153	ἀριστοφάνης ἔφη. καὶ φορβειὰν τὴν αὐλητικήν. 
10.154	καὶ κρουπέζια τὰ τῶν αὐλητῶν ὑποδήματα. τὸ μέντοι γλωττοκομεῖον
10.154	εἴρηκε λύσιππος ἐν βάκχαις· 
10.154	      αὐτοῖσιν αὐλοῖς ὁρμᾷ καὶ γλωττοκομείῳ. 
10.154	ὠνόμασται γὰρ ἀπὸ τῶν γλωττῶν, οὐ μὴν ἀλλὰ καὶ ἐπὶ τοῦ ἀγγείου 
10.154	γλωττοκομεῖον παρὰ τοῖς νεωτέροις ἔστιν εὑρεῖν, ὡς ἐν τῷ τιμοκλέους
10.154	βαλανείῳ, ‘καὶ τὸ γλωττοκομεῖον βαλανεύεται.’
10.154	καὶ ἐν ἀπολλοδώρου τοῦ καρυστίου διαβόλῳ 
10.154	        μέγα 
10.154	      ὦ φορμίων γλωττόκομον· οὐκ ὀφθαλμιῶ. 
10.155	  ἐκ δὲ τῶν σκευῶν καὶ γαλεάγρα· τὸ δὲ ὄνομα ἐν τοῖς ἐπιγραφομένοις
10.155	δημοσθένους πρὸς ἀριστογείτονα. καὶ μυάγρα· 
10.155	ἀριστοφάνης δὲ ἐν φοινίσσαις κέχρηται τῷ ὀνόματι. ἐν δὲ 
10.156	πλούτῳ ἶπον τὴν μυάγραν καλεῖ. καὶ καλλίμαχος δὲ ἔφη 
10.156	    ἶπον τ' ἀνδίκτην τε μάλ' εἰδότα μακρὸν ἁλέσθαι, 
10.156	ὡς καὶ τὸν ἀνδίκτην ὄντα εἶδος μυάγρας. τὸ μέντοι ἐνιστάμενον 
10.156	ταῖς μυάγραις παττάλιον σκανδάληθρον καλεῖται, ὡς ὁ ἐν ταῖς 
10.156	μείζοσι πάγαις πάτταλος ῥόπτρον, τὸ δὲ σπαρτίον ᾧ συνέχεται μήρινθος.
10.156	τὴν δὲ ἀνδρομέδαν κρατῖνος ἐν τοῖς σεριφίοις 
10.156	δελεάστραν καλεῖ. νικοφῶν δὲ τὰς τοιαύτας πάγας ἐν ἀφροδίτης 
10.156	γοναῖς δελέαστρα εἴρηκεν. πέτευρον δέ, οὗ τὰς  
10.156	ἐνοικιδίας ὄρνιθας ἐγκαθεύδειν συμβέβηκεν, ἀριστοφάνης λέγει, 
10.156	ὥσπερ καὶ κρεμάστραν ἐν ταῖς νεφέλαις. 
10.157	  σὺν δὲ τούτοις λεγέσθωσαν δοκοί δοκίδες, ἰκρία, στρωτῆρες, 
10.157	καλυμμάτια. καὶ μετὰ τοῦ κεράμου ἐν τοῖς δημιοπράτοις καλυπτῆρες 
10.157	κορινθιουργεῖς καὶ ἰκριωτῆρες. ἀκτηρίδα δὲ τὴν βακτηρίαν ἀχαιὸς 
10.157	ἐν ἴριδι ὠνόμασεν· καλεῖται δὲ οὕτως καὶ τὸ τὸν ῥυμὸν 
10.157	τοῦ ἅρματος ἢ τῆς ἁμάξης ἀνέχον ξύλον, ὅταν ἄζευκτος ᾖ, ὃ στήριγγα
10.157	καλεῖ λυσίας, ὥσπερ καὶ τὴν κνήμην τῆς ἁμάξης 
10.157	ὁ αὐτὸς ὠνόμασε κνημίαν. 
10.158	  προσθετέον δὲ τούτοις τράπεζαν λογιστηρίαν, πιλίον πῖλον 
10.158	πιλίδιον, τάρπην, ἥ ἐστι πλέγμα ἐκ λύγων, ἔτι δὲ καὶ γύργαθον καὶ 
10.158	θωμόν, ἀριστοφάνους ἐν δαιταλεῦσιν εἰπόντος 
10.158	    ἢ μὴ δικῶν τε γύργαθος ψηφισμάτων τε θωμός. 
10.159	καὶ οἰκίσκον δὲ ὀρνίθειον καὶ οἰκίσκον περδικικὸν ἀριστοφάνης ἐν 
10.159	ὁλκάσιν ἔφη. εἰ δὲ μὴ ψευδὴς ὁ ὑπερείδου λόγος ὑπὲρ 
10.159	ἁρπάλου, ἐν αὐτῷ γέγραπται ‘ἐκπηδήσαντες ἐκ τῶν 
10.159	περδικοτροφείων.’ χοιροτροφεῖον δὲ ἐν ᾧ χοῖροι τρέφονται, ὡς 
10.159	εὔπολις καὶ ἐν ποαστρίαις φρύνιχος, 
10.159	τὸ δ' αὐτὸ καὶ χοιροκομεῖον ἐν ἀριστοφάνους λυσιστράτῃ. 
10.160	καὶ γρυμέα δὲ ἀγγεῖόν τι εἰς ἀπόθεσιν, ὃ ἔνιοι πήραν νομίζουσιν. 
10.160	καὶ θύλακος καὶ ἀσκοθύλακος, ὡς ἐν τῷ ἀριστοφάνους γηρυτάδῃ 
10.160	 , καὶ ἀσκοπήρα, ὡς ἐν ταῖς ὥραις ἀριστοφάνους. 
10.160	καὶ κέστρα δὲ σφύρας τινὸς εἶδος σιδηρᾶς, ὡς ἐν αἰγεῖ σοφοκλῆς 
10.160	  
10.160	      κέστρᾳ σιδηρᾶ πλευρὰ καὶ κατὰ ῥάχιν 
10.160	      ἤλαυνε παίων.  
10.160	ἀλλὰ μὴν καὶ κύρτη σιδηρᾶ ἀγγεῖόν τι, οἷον οἰκίσκος ὀρνίθειος, 
10.160	παρὰ ἡροδότῳ καὶ ἀρχιλόχῳ. καὶ καλιὰ δὲ καὶ 
10.160	καλιὸς ὁ τοιοῦτος οἰκίσκος, ὡς κρατῖνος θρᾴτταις 
10.160	    ἐς τὸν καλιόν, ἢν τύχῃ, καθείργνυται. 
10.161	ἤδη δὲ καὶ τὸν πρὸς οἰκήσεις ἐπιτήδειον οὕτω λέγουσιν, ὡς ἐν ἐλπίδι
10.161	ἐπιχάρμου εἴρηται 
10.161	    τὸν τοῦ γείτονος καλιόν. 
10.161	ἐν δὲ εὐπόλιδος αὐτολύκῳ 
10.161	    οἰκοῦσι δ' ἐνθάδ' ἐν τρισὶν καλιδίοις, 
10.161	    οἴκημ' ἔχων ἕκαστος. 
10.161	  σάγματα μὲν οὖν ὑποζυγίων κατὰ τοὺς πολλοὺς ἐν τῇ πέμπτῃ 
10.161	τῶν φιλιππικῶν ἔστιν εὑρεῖν, σακκοπήραν 
10.161	δέ, ὡς εἴθισται τοῖς ἰδιώταις λέγειν, ἐν ἀπολλοδώρου τοῦ καρυστίου 
10.161	ἀμφιαράῳ· 
10.161	      ἐμβαλόντες, ὦ πονηρὲ σύ, 
10.161	    εἰς σακκοπήραν αὐτὸν ἐπιθήσουσί που 
10.161	    ἐφ' ὑποζύγιον. 
10.162	σίφνιν δ' ἐν τοῖς ἀττικοῖς ὕμνοις οὐ τὴν γῆν ἔνιοι ἀκούουσιν, ἀλλὰ 
10.162	τὴν σιπύαν, ἐξ ἧς ἡ δημήτηρ προυκόμιζε τὰς τροφάς. ἀορτῆρα δὲ 
10.162	τὸν ζωστῆρα φερεκράτης ἐν γραυσὶ κέκληκεν. ἡ δὲ 
10.162	καυσία πῖλος μακεδονικὸς παρὰ μενάνδρῳ, ὡς τιάρα 
10.162	περσικός. καὶ κυρβασίαν δ' ἀριστοφάνης ἐν τριφάλητι εἴρηκεν· 
10.162	    καὶ τὴν κυνῆν ἔχειν με κυρβασίαν ἐρεῖς· 
10.164	ἡρόδοτος  δὲ καὶ κίταριν. τὸ δὲ τῶν ἐφήβων φόρημα πέτασος· 
10.164	φιλήμων ἐν θυρωρῷ 
10.164	    ἐγὼ γὰρ ἐς τὴν χλαμύδα κατεθέμην ποτέ 
10.164	    καὶ τὸν πέτασον. 
10.164	τηλεκλείδου δ' ἐν ἀμφικτύοσιν εἰπόντος ‘δουλοπό- 
10.164	νηρον ῥυπαρὸν σκόλυθρον’ κάνυστρον ἔνιοι ἀκούουσιν. καὶ ὅταν 
10.164	μὲν ἐν ἀχαρνεῦσιν εἴπῃ ἀριστοφάνης ἀχάνας χρυσίου, τὸ 
10.165	ἀγγεῖον ἴσως περσικόν· ἔνιοι δὲ τὴν θεωρικὴν κίστην οὕτω κεκλῆσθαι
10.165	νομίζουσιν, ἐν δὲ ἀριστοτέλους ὀρχομενίων πολιτείᾳ 
10.165	  μέτρον ἐστὶν ὀρχομένιον τετταράκοντα πέντε μεδίμνους
10.165	χωροῦν ἀττικούς. οἱ δὲ κοιτίδας τὰς τῶν πυθῶδε ἰόντων,
10.165	ὅτε καὶ τὰ λεβητάρια καλοῦσι παναγρίδας. ξίφους δὲ ὄνομα 
10.165	ἔοικεν εἶναι βαρβαρικὸν ἡ σκάλμη, σοφοκλέους εἰπόντος ἐν τρωίλῳ 
10.165	  
10.165	    σκάλμῃ γὰρ ὄρχεις βασιλὶς ἐκτέμνους' ἐμούς. 
10.165	τὸ δὲ ὄγκιον σκεῦος πλεκτὸν εἰς ἀπόθεσιν σιδήρου ἢ ἄλλων τινῶν, 
10.165	παρὰ δ' ὁμήρῳ τῶν ὀδυσσέως πελέκεων· ἕρμιππος δ' ἐν 
10.166	δημόταις ἔφη ‘ἔχοντες ἴσον ἀσπίδιον ὀγκίῳ.’ παρὰ δὲ 
10.166	βοιωτοῖς τὸν κάδον σκύφον κεκλῆσθαι λέγουσιν. ἡ δὲ σμινύη καττύς, 
10.166	δερμάτιον ἐντιθέμενον τῇ σμινύῃ, ὅταν ὁ στέλεχος ἀραιὸς ᾖ· καὶ 
10.166	ἔστι τοὔνομα ἐν τοῖς ἀριστοφάνους δράμασιν ἢ νιόβῳ. 
10.166	πτανάκα δ' ἐστὶ ψίαθος ἡ ἐν τοῖς ἀκατίοις, ἣν καὶ κάνναν καλοῦσι. 
10.166	κραστήριον δὲ τέτταρα ξύλα εἰς ἄλληλα ἐνηρμοσμένα, τόνῳ ἐνδεδεμένα,
10.166	ἃ κατήρτων πρὸ τῆς φάτνης τῶν ὑποζυγίων φέρειν 
10.166	αὐτοῖς τὸν χιλόν, ὃν καὶ χόρτον καὶ πόαν καὶ κρᾶστιν τινες ἐκάλουν.
10.166	ἐκφατνίσματα δὲ αἱ σανίδες αἱ ἀναιρούμεναι ἐκ τῆς φάτνης ὡς 
10.166	καθαίρεσθαι τὰ περιττά. 
10.167	  ἐκ δὲ τῶν σκευῶν ἔστω καὶ προσωπεῖον καὶ μορμολυκεῖον καὶ 
10.167	γοργεῖον καὶ προσωπίς, καὶ ὡς ἐν τοῖς σοφισταῖς πλάτων
10.167	ὀθόνιον πρόσωπον, καὶ κλῳὸς καὶ κλοιὸς καὶ ἅλυσις καὶ  
10.167	μονάλυσις. ἡ δὲ ἅλυσις οὐ μόνον ἐπὶ τοῦ δεσμοῦ ἀλλὰ καὶ ἐπὶ 
10.167	τοῦ γυναικείου κόσμου ὠνόμασται παρὰ ἀριστοφάνει, 
10.167	‘σφραγῖδας ἁλύσεις·’ φιλιππίδης δὲ ἔφη 
10.167	      ἁλύσιον εἶχε τετταράκοντα δραχμὰς ἄγον. 
10.167	δεσμὸς μέντοι σιδηροῦς καὶ σκύλαξ, οὗ μέμνηται πλάτων ἐν ἑλλάδι
10.167	  
10.167	          λαβὼν οὖν 
10.167	    τὸν σκύλακα τὸν τοῦ προξένου, κἄπειτα δῆσον αὐτόν. 
10.168	  ἐκ δὲ σκευῶν καὶ ἀναξυρίδες καὶ σκελέαι καὶ ποδίδες καὶ περσικαί,
10.168	ὡς ἀριστοφάνης ἐν ταῖς νεφέλαις τὰς ἀναξυρίδας ἔοικε 
10.168	καλεῖν, ἀντιφάνης δ' ἐν σκύθαις ἢ ταύροις ‘σαράβαρα
10.168	καὶ χιτῶνας πάντες ἐνδεδυκότες.’ ἡ δὲ ἁμαξὶς ἁμάξιον μικρόν, 
10.168	καὶ παίζειν τοῖς παιδίοις. καὶ κώδων δὲ ἔστι τῶν σκευῶν καὶ τρυτάνη
10.168	καὶ ὑστριχίς, τάχα δὲ καὶ κῴδιον καὶ κῳδάριον καὶ ἀρνακίς, καὶ 
10.168	βακτήριον, καὶ σάκκος, καὶ λυχνίς, καὶ πυξίς, καὶ ἕτερόν τι τοιοῦτον 
10.168	καλαμίσκος ὡς ὅταν φῇ ἀριστοφάνης ἐν ἀχαρνεῦσιν 
10.168	      σὺ δ' ἀλλά μοι σταλαγμὸν εἰρήνης ἕνα 
10.168	      εἰς τὸν καλαμίσκον ἐνστάλαξον τουτονί. 
10.169	καὶ ἁλία δὲ σκεῦός τι ἦν πύξινον, ᾧ τοὺς ἅλας ἐντρίβουσιν· ἄρχιππος 
10.169	μέν γε ἐν ἡρακλεῖ γαμοῦντί φησιν ‘ἁλία πυξίνη,’ 
10.169	στράττις δ' ἐν κινησίᾳ 
10.169	        ἁλμυρόν θ' ὕδωρ, 
10.169	      ἕτερον τε λεπτὸν ἐν ἁλίᾳ κεκομμένον. 
10.169	καὶ ἴσως ἂν ἐοίκοι τούτῳ τῷ ἀγγείῳ ἐν ᾧ τὸ πέπερι λεαίνουσιν. ἀλλὰ 
10.169	μὴν καὶ φορμός φορμίον φορμίσκος φορμίς· ἐν δὲ τῷ γηρυτάδῃ
10.169	ὁ ἀριστοφάνης λέγει ‘φορμῷ σχοινίνῳ,’ ἐν δὲ τοῖς δημιοπράτοις
10.169	καὶ ἁλῶν τρία ἡμιφόρμια πέπραται, ὥσπερ καὶ σησάμων 
10.170	ἡμισάκιον. τάχα δὲ κἂν ὄροφόν τις ὀνομάσειεν, ὅς ἐστι στεγαστὴρ 
10.170	κάλαμος, ὃν καὶ ὅμηρος ὀνομάζειν ἔοικεν ἐπὶ τῆς ἀχιλλέως 
10.170	σκηνῆς. καὶ ἐν ἀριστοτέλους δὲ ἢ θεοφράστου φυσικοῖς 
10.170	γέγραπται ‘καλάμου, ὀρόφου, θρυαλλίδος, στροβίλου, πίτυος.’ εἴποις  
10.170	δ' ἂν καὶ ὠλένας καὶ ὠλενίδας, καὶ παρωλενίδας ἐν τοῖς δημιοπράτοις
10.170	εἰρημένας. καὶ πηνήκην δὲ καὶ προκόμιον, καὶ ὡς ἀριστοφάνης
10.170	ἐν γηρυτάδῃ περίθεσιν· καὶ περιθέτην δέ, ὡς ἐν 
10.170	ἄμφιδος ἀλκμαίωνι καὶ μενάνδρου ὀλυνθίᾳ. 
10.171	  σκεῦος δὲ καὶ ἡ κλῖμαξ· καὶ οἱ ἀναβασμοὶ τῆς κλίμακος κλιμακτῆρες,
10.171	ὡς ἐν ἀριστοφάνους δράμασιν ἢ κενταύρῳ· ἐν δὲ 
10.171	τοῖς δημιοπράτοις κλιμάκιον, ἐν δὲ ἀμειψίου κόννῳ 
10.171	κλιμακίδα. ἦ που δὲ καὶ τύμπανα καὶ κύμβαλα, σκευῶν ἂν καὶ ταῦτα 
10.171	εἴη καὶ παρδαλῆ καὶ λεοντῆ, καὶ σανὶς καὶ λεύκωμα. καὶ οἷς ἂν ὀρνιθοθῆραι
10.171	χρῶνται, παγίδες καὶ νεφέλαι καὶ δίκτυα· ἐν ὄρνισι 
10.171	δ' αὐτῶν ἀριστοφάνης μνημονεύει. 
10.172	  τὴν δὲ πήραν πηρίδιον εἴποις ἂν ὡς ἐν σκηνὰς καταλαμβανούσαις
10.172	ἀριστοφάνης, καὶ θύλακα καθ' ὅμηρον , καὶ θύλακον 
10.172	καὶ θυλάκιον καὶ θυλακίσκιον, ὡς ἐν δαιταλεῦσιν ἀριστοφάνης,
10.172	καὶ κώρυκον καὶ κωρύκιον καὶ κωρυκίδα, ὡς ἐν ταῖς 
10.172	ὁλκάσιν ἀριστοφάνους. καὶ βύσμα δ' ἂν εἴη τῶν χρησίμων,
10.172	ἀριστοφάνους εἰπόντος ‘βύσμα καὶ γευστήριον.’ 
10.172	τοῦτο δὲ βύστραν ἕτεροι κεκλήκασιν, ὡς ἀναξανδρίδης κιθαριστρίᾳ 
10.172	  καὶ ἀντιφάνης ὀρφεῖ ‘βύστραν τιν' 
10.172	ἐκ φύλλων τινῶν.’ ἀλλὰ μὴν τῷ στεγαστῆρι ὀρόφῳ προσήκοιεν ἂν 
10.173	καὶ οἱ στρωτῆρες καὶ τὰ καλυμμάτια· ἄμφω δὲ ἐν ἀριστοφάνους 
10.173	βαβυλωνίοις 
10.173	    πόσους ἔχει στρωτῆρας ἁνδρὼν οὑτοσί. 
10.173	καὶ αὖ πάλιν 
10.173	    ὡς οὐ καλυμματίοις τὸν οἶκον ἤρεφεν. 
10.173	φαίης δ' ἂν κατ' ἀριστοφάνην λέγοντα ἐν ὁλκάσι καὶ παττάλους 
10.173	  ἐγκρούειν, καὶ σκύταλον ὑποσίδηρον καὶ σμινύδας  
10.173	  καὶ ἀγκαλίδας, καὶ ὡς ἐν ταγηνισταῖς νεβρίδα 
10.173	  καὶ λίθους πωρίνους καὶ κηρύκιον, καὶ ὡς 
10.173	ἐν ἥρωσιν 
10.173	    ἴθι δή, λαβὼν τὸν ῥόμβον ἀνακωδώνισον, 
10.173	καὶ ὡς ἐν γήραι ‘πτωχικοῦ βακτηρίου,’ καὶ 
10.173	    βακτηρία δὲ περσὶς ἀντὶ καμπύλης 
10.173	καὶ ‘καλαμίνους αὐλούς.’ τοὺς δὲ κάλως καὶ σχοινία καὶ 
10.173	ὅπλα ἂν εἴποις· ὅμηρος δὲ καὶ ὅπλον βύβλινον. 
10.174	  φαίης δ' ἂν καὶ χρυσώματα καὶ ἀργυρώματα καὶ χαλκώματα 
10.174	ἐν μέρει τῶν σκευῶν, οὐ μόνον ἐν τῇ ἀναβάσει ξενοφῶντος 
10.174	εἰπόντος χαλκώμασιν, ἀλλὰ καὶ ἀριστοφάνους ἐν πελαργοῖς 
10.174	‘χαλκώματα προσκεφάλαια.’ λυσίας δὲ ἐν τῷ πρὸς κλέωνα
10.174	καὶ ἀργυρώματα καὶ χρυσώματα εἴρηκεν. 
10.175	  καὶ βαίτας δὲ τὰς τῶν ἀγροίκων διφθέρας ἐν τοῖς γυναικείοις 
10.175	μίμοις ὁ σώφρων ἐκάλεσεν. εἶεν δ' ἂν καὶ ἀμφωτίδες
10.175	ἐκ τῶν σκευῶν, πλάτωνός τε εἰπόντος καὶ 
10.175	ἐν κερκυόνι αἰσχύλου 
10.175	    ἀμφωτίδες τοι τοῖς ἐνωτίοις πέλας· 
10.175	ἀλέξιδος δὲ καὶ δρᾶμα ἀμφωτίς. καὶ ῥιπίδα δ' ἄν τις 
10.175	φαίη πλέγμα τι ψιάθῳ ἢ φορμῷ παραπλήσιον· κράτης δ' ἐν τοῖς 
10.175	ἥρωσιν ἔφη ‘ῥιπίδι κοπραγωγῷ’ ἐν δὲ τοῖς δημιοπράτοις
10.175	ἀναγέγραπται ‘ῥιπαικὰ παγκτόν.’ ὅμηρος δ' ἔφη 
10.176	‘ῥίπεσσι διαμπερὲς οἰσυΐνοισι·’ καὶ γὰρ οἰσύα, καὶ οἰσύινα σκεύη, 
10.176	παρὰ δὲ θουκυδίδῃ καὶ ἀσπίδες οἰσύιναι. καὶ λίνον δ' ἂν 
10.176	εἴποις καὶ στυππεῖον, καὶ κάνναβον καὶ κάνναβιν, καὶ τὸν ἱστὸν 
10.176	τῶν ταῦτ' ἐργαζομένων γέροντα. καὶ ὁλκεῖον ἀγγεῖον ὑγρῶν τε καὶ 
10.176	ξηρῶν, ὡς ἐπὶ τὸ πολὺ χαλκοῦν, ὡς ἐν ἀρρηφόρῳ μενάνδρου 
10.176	‘ἢ χαλκοῦν μέγα ὁλκεῖον·’ ἐν δὲ φιλήμονος γάμῳ  
10.176	      ὁλκεῖον εἶδον ἐπὶ τραπέζῃ κείμενον 
10.176	      πυρῶν τι μεστόν. 
10.176	εἴποις δ' ἂν καὶ μηλωτὴν τὴν τοῦ προβάτου δοράν, φιλήμονος εἰπόντος
10.176	ἐν εὐρίπῳ ‘στρῶμα μηλωτήν τ' ἔχει.’ καὶ 
10.176	σκεῦός τι ὁλοσίδηρον, ὡς ἐν ἀντιφάνους φιλίσκῳ, 
10.177	καὶ ἄλλο μονόξυλον, ὡς ἐν πλάτωνος νόμοις. κρατίνου δ' 
10.177	εἰπόντος ἐν νεμέσει ‘ἐν τῷ κυφῶνι τὸν αὐχέν' ἔχων’ 
10.177	ἦ που νοητέον ὡς σκεῦος ἦν τι ἀγορανομικόν, ᾧ τὸν αὐχένα ἐνθέντα
10.177	δεῖ μαστιγοῦσθαι τὸν περὶ τὴν ἀγορὰν κακουργοῦντα. καὶ 
10.177	νάρθηκα δ' ἂν εἴποις, πλάτωνος μὲν καὶ ναρθηκοφόρους
10.177	ὀνομάσαντος, ἴωνος δὲ ἐν τῷ μεγάλῳ δράματι εἰπόντος
10.177	‘ψαθαρὸν νάρθηκα.’ ζυγὸν δὲ εἴποις ἂν ὑποζυγίων, καὶ τὸ 
10.177	τῆς τρυτάνης καὶ τὸ τῆς νεὼς καὶ τὸ τοῦ ὑποδήματος καὶ τὸ τοῦ 
10.177	χοροῦ· δεινόλοχος δ' ἐν ἀμαζόσιν ἔφη καπηλικοῦ 
10.177	ζυγοῦ. τὸ δὲ ξυρὸν πολλῶν εἰρηκότων, παρατηρητέον ὅτι ἄρχιππος 
10.177	ἐν τῷ ῥίνωνι ἀρρενικῶς αὐτὸ εἴρηκεν. 
10.178	  φλοΐνην δὲ ἐσθῆτα ἡροδότου εἰπόντος, σοὶ τοῦτο ὑπάρχει
10.178	λέγειν καὶ ἐπὶ τῶν ἄλλων πλεγμάτων, οἷον φλοΐνην σπυρίδα 
10.178	ἢ ψίαθον ἢ ὁτιδήποτε, μάλιστα καὶ εὐριπίδου ἐν αὐτολύκῳ σατυρικῷ
10.178	  εἰπόντος ‘σχοινίνας γὰρ ἵπποισι φλοΐνας ἡνίας 
10.178	πλέκει.’ ἡ δὲ ὕλη ὅθεν ἐπλέκετο, φλοῦς μὲν κατὰ τοὺς ἴωνας, φλέως 
10.179	δὲ κατὰ τοὺς ἀττικούς. εἴη δ' ἂν καὶ κόιξ ἕν τι τῶν πλεγμάτων, ὃν 
10.179	οἱ μὲν δωριεῖς κόιν καλοῦσιν, ὡς ἐπίχαρμος πίθωνι 
10.179	      ἢ θύλακον βόειον ἢ κόιν φέρειν 
10.179	      ἢ κωρυκίδα, 
10.179	οἱ δὲ ἀττικοὶ κόικα, ὡς φερεκράτης κοριαννοῖ 
10.179	    πᾶς δ' ἀνὴρ ἔσαττε τεῦχος ἢ κόικ' ἢ κωρύκους. 
10.179	σαφῶς δὲ αὐτὸ ἀντιφάνης ἐν βομβυκιῷ δηλοῖ, εἰπὼν 
10.179	      ἀγγεῖον ἀλφιτήριον ἢ κόιξ ἐστίν. 
10.179	εἴη δ' ἂν καὶ φείδων τι ἀγγεῖον ἐλαιηρόν, ἀπὸ τῶν φειδωνείων  
10.179	μέτρων ὠνομασμένον, ὑπὲρ ὧν ἐν ἀργείων πολιτείᾳ ἀριστοτέλης 
10.180	  λέγει. καὶ στέγαστρον δὲ ὅστις ἐθέλοι ὀνομάζειν, ᾗπερ ἡ 
10.180	πολλὴ χρῆσις, τὴν στεγαστρίδα διφθέραν, τὸν σκύτινον τοῦτον χιτῶνα, 
10.180	καταφευγέτω ἐπὶ τὸν αἰσχύλον εἰπόντα, ‘ὀστέων στέγαστρον.’ 
10.180	κίσται δ' οὐ μόνον ὀψοφόροι, οὐδ' ἄλλως ἀγγεῖα εἰς ἐσθήτων ἀπόθεσιν,
10.180	ἀλλὰ καὶ αἱ τῶν φαρμακοπωλῶν ἂν καλοῖντο, ὡς ἐν ἀμφιαράῳ 
10.180	ἀριστοφάνης 
10.180	    καὶ τοὺς μὲν ὄφεις, οὓς ἐπιπέμπεις, 
10.180	    ἐκ κίστῃ που κατασήμηναι, 
10.180	    καὶ παῦσαι φαρμακοπωλῶν· 
10.180	ὥσπερ που καὶ θεόπομπος ἐν ἀλθαίᾳ 
10.180	    τὴν οἰκίαν γὰρ εὗρον εἰσελθὼν ὅλην 
10.180	    κίστην γεγονυῖαν φαρμακοπώλου μεγαρικοῦ. 
10.181	  τὸ μέντοι δέρμα ᾧ ὑποζώννυνται αἱ λουόμεναι γυναῖκες ἢ οἱ 
10.181	λούοντες αὐτάς, ᾤαν λουτρίδα ἔξεστι καλεῖν, θεοπόμπου εἰπόντος 
10.181	ἐν παισὶν 
10.181	    τὴν δὲ περιζωσάμενος ᾤαν λουτρίδα, 
10.181	    κατάδεσμον ἥβης περιπέτασον. 
10.181	φερεκράτης δὲ ἐν ἰπνῷ καταλέγων τὰ ἐργαλεῖα 
10.181	τῆς παιδοτριβικῆς, 
10.181	    ἤδη μὲν ᾤαν λουμένω προζώννυται. 
10.182	οὕτω δὲ τὴν μηλωτὴν ἐκάλουν, ἴσως ἀπὸ τῆς ὄιος. τοῖς δὲ στρατιώταις
10.182	καὶ ἀντὶ μάκτρας ὑπουργεῖ· ὅπερ ἐν στρατιώταις ἕρμιππος 
10.182	  ὑποδηλοῖ, λέγων ‘νικᾷ δ' ᾤα λιθίνην μάκτραν.’ καὶ 
10.182	κέραμον δ' ἂν εἴποις, καὶ κέραμον στεγαστῆρα· ἐν δὲ τοῖς δημιοπράτοις
10.182	καὶ κέραμον ἀττικὸν καὶ κέραμον κορίνθιον. κεραμίδα δὲ 
10.182	θουκυδίδου εἰπόντος ἐν τῇ πλαταϊκῇ πολιορκίᾳ, κεράμια 
10.182	τὰς κεραμίδας ἀριστοφάνης ἐν σφηξὶ καλεῖ, λέγων  
10.183	    ὑποδυόμενός τις οὑτοσί 
10.183	    ὑπὸ τῶν κεραμίων ἡλιαστὴς ὀροφίας· 
10.183	οἱ δὲ καὶ κεραμίδων γράφουσιν. καὶ σφύρᾳ μέν τι ὅμοιον ἢ κροταφίδι
10.183	σιδηρᾷ εἴη ἂν ἡ κέστρα, δεσμῷ δ' ἂν ἐοίκοιεν αἱ στραγγαλίδες,
10.183	στράττιδος ἐν φοινίσσαις εἰπόντος ‘οὐδὲ σχοινί' 
10.183	οὐδὲ στραγγαλίδες εἰσίν.’ κάνναι δὲ πλεγμάτιόν τι ἐστίν, οὗ μέμνηται
10.183	ἐν σφηξὶν ἀριστοφάνης· 
10.183	    οὐ μή ποτέ σου παρὰ τὰς κάννας οὐρήσω. 
10.183	καὶ φερεκράτης ἐν ἰπνῷ 
10.183	    σκηνὴ περίερκτος περίβολος κάνναισι. 
10.184	μάλιστα δ' ἐχρῶντο τῷ πλέγματι τούτῳ ἐς τὰ περιφράγματα, ὡς 
10.184	ἐν τῇ πυτίνῃ ὁ κρατῖνος περὶ τῶν τριήρων λέγει 
10.184	    οὐ δύνανται πάντα ποιοῦσαι νεωσοίκων λαχεῖν 
10.184	    οὐδὲ κάννης. 
10.184	τὸν μέντοι ταύτας πλέκοντα καννηνοποιὸν ἱππῶναξ κέκληκεν.
10.184	ἐν δὲ τοῖς μέτροις τοῖς τῶν ὑγρῶν εἴη ἂν καὶ μάρις, ἀριστοτέλους
10.184	ἐν τῷ ὀγδόῳ περὶ ζῴων ἱστορίας εἰπόντος ‘οἴνου 
10.184	πέντε μάρεις. ἔστι δὲ ὁ μάρις ἓξ κοτύλαι.’ 
10.185	  καὶ γῆν δὲ κεραμῖτιν εἴποις ἂν καὶ γῆν κεραμίδα, ἢ ὡς σαννυρίων
10.185	ἐν γέλωτι, ‘κεραμικὴν γαῖαν στρέφων.’ οὗ 
10.185	μέντοι οἱ κεραμεῖς τὰς πλίνθους ἔπλαττον, πλινθεῖον καλεῖ τὸν τόπον 
10.185	ἐν δράμασιν ἢ νιόβῳ ἀριστοφάνης,  περὶ τοῦ κυκλοβόρου 
10.185	τοῦ ποταμοῦ λέγων 
10.185	    ὁ δ' ἐς τὸ πλινθεῖον γενόμενος ἐξέτρεψε. 
10.185	τοῖς δὲ σκεύεσιν εἰ βούλοιτό τις προσαριθμεῖν καὶ κάδον πίττινον 
10.185	ἔξεστιν, ἀριστοφάνους ἐν δράμασιν ἢ κενταύρῳ εἰπόντος 
10.185	    ἀλλ' εἰς κάδον λαβών τιν' οὔρει πίττινον. 
10.186	  καὶ στόμωμα μὲν σιδηροῦν ὅστις ἐν τοῖς ἀποθέτοις σκεύεσιν 
10.186	ἀριθμοῖ, κρατῖνος ἂν αὐτῷ συναινοῖ, λέγων ἐν χείρωσι  
10.186	‘χαλυβδικὸν στόμωμα.’ εἰ δὲ καὶ πλέγμα τι σπάρτινον ἢ σάκον 
10.186	σπάρτινον ἐθέλοις καλεῖν, καὶ πρὸς τοῦτο κρατῖνός σοι βοηθεῖ ἐν 
10.186	νεμέσει λέγων 
10.186	    σπάρτην λέγω γε σπαρτίδα τὴν σπάρτινον. 
10.186	φαίης δ' ἂν καὶ σίσυρναν, αἰσχύλου μὲν ἐν κήρυξι σατύροις
10.186	λέγοντος ‘καὶ τῆς σισύρνης τῆς λεοντέας,’ σοφοκλέους δ' ἐν 
10.186	μούσαις 
10.186	    ψαλίδας τιάρας καὶ σισυρνώδη στολήν. 
10.187	  ἐπεὶ δὲ καὶ ἀσκὸν καὶ ἀσκίδιον καὶ τὰ τοιαῦτα προειρήκαμεν, οὐδὲν 
10.187	κωλύει καὶ μολγὸν εἰπεῖν, ὅς ἐστι κατὰ τὴν τῶν ταραντίνων γλῶτταν 
10.187	βόειος ἀσκός· ὅθεν καὶ θεοδωρίδας 
10.187	τὸν ἥφαιστον ἔφη φυσητῆρσι μολγίνοις χρῆσθαι. καὶ ἀριστοφάνης γε 
10.187	χρησμόν τινα παίζει 
10.187	    μή μοι ἀθηναίους ἀνεῖτ', οἱ μολγοὶ ἔσονται, 
10.187	τὸ ἄπληστον αὐτῶν ὑπαινιττόμενος. τῶν δὲ ἐν οἰκίᾳ σκευῶν καὶ 
10.187	σκῦτος καὶ μάστιγες καὶ τροχοὶ καὶ πέδαι καὶ στρέβλαι. καὶ ἐπὶ ἐκπώματος
10.187	δ' ἂν εἴποις, ἢ ἄλλου κατασκευάσματος, ὅτι λιθοκόλλητον ἦν, 
10.187	ὡς ἐν τῷ μενάνδρου παιδίῳ 
10.187	    χρυσοῦν ἐπόρισας. εἴθε λιθοκόλλητον ἦν. 
10.187	    καλὸν ἦν ἂν οὕτως. 
10.188	  ἐπεὶ δὲ ἥλους οἱ πολλοὶ καὶ ἡλίσκους οἱ κωμῳδοὶ λέγουσιν, 
10.188	ἰστέον ὅτι καὶ κυνδάλους τοὺς ἥλους ὀνομάζουσιν· ἐν γοῦν τῇ 
10.188	τοῦ νεὼ ποιήσει, ἣν ἢ φίλων ἢ θεόδωρος  συνέθηκε, γέγραπται 
10.188	‘κυνδάλους δὲ ἐχέτω ζυγὸν ἕκαστον.’ φαίης δ' ἂν ἐπὶ τοῦ αὐτοῦ 
10.188	καὶ πῶμα καὶ ἐπίθημα, οἷον πίθου ἢ λέβητος ἢ φαρέτρας. ἐν γοῦν 
10.188	τῇ ἀριστοφάνους εἰρήνῃ γέγραπται  
10.188	          τὴν δ' ἀσπίδα 
10.188	    ἐπίθημα τῷ φρέατι παράθες εὐθέως· 
10.188	ὅμηρος δ' ἔφη ‘ὡς εἴτε φαρέτρῃ πῶμ' ἐπιθείη.’ 
10.189	  τὸ μὲν δὴ ξύλον ᾧ περιπλάττουσι τὸν πηλὸν οἱ κοροπλάθοι, 
10.189	κάναβος καλεῖται· ὅθεν καὶ στράττις ἐν τῷ κινησίᾳ 
10.189	τὸν σαννυρίωνα διὰ τὴν ἰσχνότητα κάναβον καλεῖ· αὐτὸ δὲ τὸ πήλινον,
10.189	ὃ περιείληφε τὰ πλασθέντα κήρινα, ἃ κατὰ τὴν τοῦ πυρὸς 
10.189	προσφορὰν τήκεται καὶ πολλὰ ἐκείνῳ τρυπήματα ἐναπολείπεται, μίλιγδος
10.190	καλεῖται· ὅθεν καὶ σοφοκλῆς ἔφη ἐν αἰχμαλώτισιν 
10.190	    ἀσπὶς μὲν ἡ μίλιγδος ὣς πύκνωμά τι. 
10.190	ἐπιπόρπαμα δὲ κιθαρῳδοῦ σκευή, ὡς πλάτων ἐν ταῖς ἀφ' ἱερῶν 
10.190	 
10.190	      δότω τὴν κιθάραν τις ἔνδοθεν 
10.190	    καὶ τοὐπιπόρπαμα. 
10.190	ἔξεστι δὲ καὶ ἀγγεῖα ὀστράκινα τὰ κεράμεα ἢ γήινα εἰπεῖν· ἐν 
10.190	γοῦν τῷ ποιητῇ πλάτων φησὶ 
10.190	        θαυμάζω τὸν τὴν δαπιθάκνην 
10.190	    πότερον ὀστρακίνην ἢ βίβλον ἔχων τὴν δήποτε. 
10.190	ἡρόδοτος δὲ καὶ κεραμίνην κύλικα ἔφη, καὶ ὁ ἀναξίλας 
10.190	βοτρυλίωνι 
10.190	    κοὐκ ἄν γέ μοι τουτὶ γένοιτο κεράμινον. 
10.191	  ἔστι δὲ καὶ ἑλένη πλεκτὸν ἀγγεῖον σπάρτινον, τὰ χείλη οἰσύινον,
10.191	ἐν ᾧ φέρουσιν ἱερὰ ἄρρητα τοῖς ἑλενηφορίοις. εἰ δὲ βούλει 
10.191	καὶ ἄλλα τῶν ἱερῶν σκευῶν, ἔστι μὲν ὑφάσματα, καλεῖται δὲ ἰστριανόν,
10.191	προτόνιον, ἡμίμιτρον. ποδώνυχον ἡ ἐσθὴς ἡ τῆς ἱερείας 
10.192	τῆς πανδρόσου. τὰ μὲν ἄλλα καλύμματα ἱερῶν τὰ δὲ ἐπίπομπα  
10.192	παραπόμπεια καλεῖται. ὅταν δὲ δημοσθένης εἴπῃ σακχυφάντας,
10.192	τοὺς πλέκοντας ταῖς γυναιξὶ τοὺς κεκρυφάλους ἀκούουσιν. 
10.192	σκευῶν δὲ ἐν εὐπόλιδος πόλεσι κατάλογος, 
10.192	    καρδόπους τε καὶ 
10.192	  κρατῆρας ὀκτὼ δὲ χύτρας δύο τρυβλίω, 
10.192	  κνέφαλλα δέκα, θέρμαυστριν, ἓξ θρόνους, χύτραν, 
10.192	  κάννας ἑκατόν, κόρημα, κιβωτόν, λύχνον.  
