4.1	  ἰούλιος πολυδεύκης κομμόδῳ καίσαρι χαίρειν. οἶμαι καὶ σέ, εἰ 
4.1	καὶ νέος εἶ, πολλὰ προσεξευρήσειν οἷς ἔγραψα· οὐ γὰρ ἐργώδης ἡ 
4.1	μίμησις κατὰ τὴν τῆς εὑρέσεως ὑφήγησιν. ἂν δέ τί σε ὄνομα ὡς 
4.2	παρειμένον ἐπέλθῃ, μὴ πάνυ θαυμάσῃς. ἴσως μὲν γὰρ αὐτὸ 
4.2	κἂν εἰδὼς εἴην παρεικώς, ἀλλ' ὡς οὐκ ἐπαινῶν· εἰ δὲ καὶ διέλαθέ 
4.2	με, εὖ ἴσθ' ὅτι πολλὰ καὶ ὧν πάνυ ἴσμεν, ἔστιν ὅτ' ἐπὶ τὴν μνήμην 
4.2	οὐκ ἀπαντᾷ, ὅπου καὶ τὰ τῶν οἰκετῶν ὀνόματα, ἃ οὐκ ἂν φαῖμεν ὡς 
4.2	οὐκ ἴσμεν, ἐκπίπτει πολλάκις χρῃζόντων καλεῖν. καὶ τί δεῖ τοῦτο 
4.2	θαῦμα οἴεσθαι, ὅπου γε καὶ τῶν σκευῶν τις ‘ἔστιν ἃ ἔχων ἐν χεροῖν 
4.2	ὡς οὐκ ἔχων ζητεῖ.’ ὅρα δὴ εἴ τις ἄλλος τῶν νῦν ἑλλήνων εὗρε 
4.2	τοσαῦτα καὶ ἐν τοσούτοις. ἔρρωσο κύριε. 
4.7	  περὶ τοίνυν ἐπιστημῶν καὶ τῶν ἀπ' αὐτῶν τεχνῶν ἐν τούτῳ 
4.7	ῥητέον. ἐπιστήμη, ἐπιστημοσύνη, γνῶσις, ἀλήθεια, κατανόησις, διάσκεψις,
4.7	θεωρία, ἐμπειρία, τέχνη, εὐτεχνία, ὀρθοδοξία. καὶ τὰ ὀνόματα
4.7	ἐπιστήμων, ἐπιστημονικκός, γνωστικός, γνωμονικός, θεωρητικός,
4.7	διαγνωστικός, ἔμπειρος, τεχνίτης, τεχνικός· ὁ γὰρ δοξαστικὸς 
4.7	κοινὸν καὶ ἐπὶ τοῦ τὰ ψευδῆ δοξάζοντος, ὁ δ' ἀληθὴς καὶ ὁ φιλαλήθης
4.7	καὶ ἄλλο τι δηλοῖ, ὁ δὲ κατανοητικὸς εὐτελές. τὰ δ' 
4.8	ἐπιρρήματα ἐπιστημονικῶς, καὶ παρ' ὁμήρῳ ἐπισταμένως,
4.8	γνωστικῶς, γνωμονικῶς, θεωρητικῶς, ἐμπείρως, τεχνικῶς· 
4.8	τὸ γὰρ δοξαστικῶς ἀμφίβολον. ῥήματα δ' ἐπίστασθαι, ἐπιστῆναι ὡς 
4.8	πλάτων, γνῶναι, γνωρίσαι, θεωρῆσαι καταθεωρῆσαι, 
4.8	περιαθρῆσαι, κατανοῆσαι, διασκέψασθαι· ἀπὸ γὰρ τῶν 
4.8	λοιπῶν οὐκ ἔστι ῥῆμα πλὴν τοῦ δοξάσαι, ᾧ ἴσως προσθετέον 
4.8	τὸ ὀρθῶς δοξάσαι ἢ ὀρθῇ δόξῃ χρήσασθαι ἢ ὑγιεῖ ἢ ἀληθεῖ ἢ 
4.9	ἀπλανεῖ ἢ ἀσφαλεῖ. τὸ δὲ τεχνάσαι ἑτέρας χρείας. τούτοις δὲ 
4.9	τἀναντία ἀνεπιστημοσύνη, ἄγνοια, ἀγνωσία· ἀντιφῶν 
4.9	δ' ἐπὶ τούτου καὶ ἀγνωμοσύνην λέγει. ψεῦδος, ἄνοια· τὸ γὰρ 
4.9	ἀνοησία καὶ ἀθεαμοσύνη σκληρά, ἀπειρία δὲ καὶ ἀτεχνία καὶ 
4.9	ψευδοδοξία καὶ δοκησισοφία πλάτωνος καὶ εἰκὸς
4.9	καὶ εἰκασία καὶ εἰκών.
4.9	καὶ τὰ ὀνόματα ἀνεπιστήμων, ἀγνώμων, ἄνους, ἀνόητος, 
4.9	ἀνοηταίνων, ἀθεάμων, ἀθέατος, ἄπειρος, ἄτεχνος, δοκησίσοφος, 
4.9	ὡς ἀντιφῶν ἔφη, εἰκαστής, εἰκαστικός· καὶ μέντοι 
4.9	καὶ δοκησίνους, ὃν καὶ δοκησιδέξιον καλλίας εἴρηκεν ὁ κωμικός.
4.10	καὶ τὰ ἐπιρρήματα ἀνεπιστημόνως, ἀγνωμόνως, 
4.10	ψευδῶς, ἀνοήτως, ἀθεάτως τὸ γὰρ ἀθεαμόνως βιαιότερον  
4.10	ἀπείρως, ἀτέχνως, εἰκαστικῶς, ὁμοιωτικῶς. καὶ δόξῃ ψευδεῖ 
4.10	χρῆσθαι, σφαλερᾷ, πεπλανημένῃ. ῥήματα δ' οὐκ ἔστιν ὅτι μὴ τὸ 
4.10	εἰκάζειν. 
4.10	  ἐκ δ' ἐπιστήμης ἀρετή, ἀνδραγαθία, καλοκαγαθία, δεξιότης, 
4.10	σοφία, φιλοσοφία, φιλολογία, φρόνησις, σύνεσις, νοῦς, λογισμός, 
4.10	σωφροσύνη, καρτερία, ἐγκράτεια, ἀνδρεία, εὐθυμία, εὐρωστία, δικαιοσύνη,
4.10	δικαιοπραγία, εὐσέβεια, ὁσιότης, εὐγνωμοσύνη, ἐπιείκεια, 
4.11	μεγαλοψυχία, μεγαλογνωμοσύνη, φιλανθρωπία, μεγαλοπρέπεια. καὶ 
4.11	τὰ ὀνόματα καλοκάγαθος, σοφός, φιλόσοφος, φιλόλογος, φρόνιμος,
4.11	συνετός, εὔνους ὁ γὰρ νοήμων ποιητικόν δεξιός, 
4.11	εὐμαθής, πολυμαθής, λελογισμένος, σώφρων, καρτερός, καρτερικός, 
4.11	ἐγκρατής, ἀνδρεῖος, εὔθυμος, εὔρωστος, δίκαιος, εὐσεβής, ὅσιος,  
4.11	φιλάνθρωπος, ἐπιεικής, μεγαλόψυχος, μεγαλογνώμων, μεγαλοπρεπής. 
4.11	καὶ τὰ ἐπιρρήματα σοφῶς, φιλοσόφως, φιλολόγως, φρονίμως, 
4.12	συνετῶς, εὔνως, λελογισμένως, ἐμφρόνως, καρτερῶς, καρτερικῶς, 
4.12	ἐγκρατῶς, ἀνδρείως, εὐθύμως, εὐρώστως, δικαίως, ὁσίως, εὐσεβῶς, 
4.12	φιλανθρώπως, ἐπιεικῶς, μεγαλοψύχως, μεγαλογνωμόνως, μεγαλοπρεπῶς.
4.12	ῥήματα δὲ μόνα φιλοσοφεῖν, φρονεῖν, συνιέναι, νοεῖν, 
4.12	λογίζεσθαι, σωφρονεῖν, καρτερεῖν, ἀνδρίζεσθαι, δικαιοπραγεῖν, εὐσεβεῖν, 
4.12	εὐγνωμονεῖν, φιλανθρωπεύεσθαι. 
4.12	  τὰ δ' ἐναντία κακία, πονηρία, μοχθηρία, φαυλότης φλαυρότης 
4.12	δὲ σκληρόν, σκαιότης, ἀπαιδευσία, πανουργία, ἀμαθία, μισολογία, 
4.13	ἄνοια, ἀφροσύνη, ἀσυνεσία, ἀξυνεσία, ἀκολασία, ἀκρασία, ἀσέλγεια, 
4.13	ἀνανδρία, θρασύτης, δειλία, ἀρρωστία, ἀδικία, ἀδικοπραγία, ἀνοσιότης, 
4.13	ἀγνωμοσύνη, ἀνεπιείκεια, μικροψυχία ἡ γὰρ μικρογνωμοσύνη 
4.13	δυσχερὲς πρὸς τὴν ἀκοήν, ἀσέβεια, δυσσέβεια, μισανθρωπία, ἀπανθρωπία,
4.13	μικροφροσύνη, μικροπρέπεια. καὶ τὰ ὀνόματα κακός, 
4.13	πονηρός, μοχθηρός, ἡμιμόχθηρος, φαῦλος, φλαῦρος, σκαιός, ἀπαίδευτος,
4.14	ἄσοφος, εἰ καὶ μὴ ἔστιν ἡ ἀσοφία, πανοῦργος, ἀμαθής, μισολόγος,
4.14	ἄνους, ἀνόητος, ἀλόγιστος, εἰ καὶ τὴν ἀλογιστίαν οὐ προσετέον, 
4.14	ἄφρων, ἀξύνετος, ἀσύνετος, ἀκρατής, ἀσελγής, ἀκόλαστος, ἄνανδρος, 
4.14	θρασύς, δειλός, ἄρρωστος, ἄδικος, ἀνόσιος, ἀγνώμων, ἀνεπιεικής, 
4.14	μικρόψυχος, ἀσεβής, δυσσεβής, μισάνθρωπος, μικρόφρων, ὀλιγόφρων, 
4.14	ἢ κατὰ ξενοφῶντα μικροπρεπής. καὶ τὰ ἐπιρρήματα μοχθηρῶς,
4.14	φαύλως, φλαύρως· τὸ γὰρ πονηρῶς εὐτελές, σκαιῶς δὲ καὶ 
4.14	ἀπαιδεύτως, ἀσόφως, πανούργως, ἀμαθῶς, μισολόγως, ἀνοήτως, 
4.15	ἀλογίστως, ἀφρόνως· μικροφρόνως γὰρ καὶ ὀλιγοφρόνως ἀτοπώτερα,
4.15	κάλλιον δὲ μικροπρεπῶς. ῥήματα δ' ἀπὸ τῶν πλείστων 
4.15	οὐκ ἔστιν, ἀλλὰ μόνα ταῦτα· πονηρεύεσθαι, πανουργεῖν, μισολογεῖν, 
4.15	ἀνοηταίνειν, ἀμαθαίνειν· τὸ δ' ἀφραίνειν ποιητικώτερον.
4.15	ἀντὶ μέντοι ῥημάτων τοῖς ἐπιρρήμασι χρηστέον τὸ ἔχειν 
4.15	αὐτοῖς προστιθέντα, οἷον σκαιῶς ἔχειν, μοχθηρῶς ἔχειν καὶ τὰ 
4.15	λοιπά, καὶ κατ' ἄλλην κλίσιν συναπτέον αὐτοῖς τὴν ἔχων μετοχήν, 
4.15	οἷον ἀμαθῶς ἔχων καὶ σκαιῶς ἔχων, καί που καὶ σκαιῶς διακείμενος,
4.15	καὶ ἐπὶ πάντων ὁμοίως.  
4.16	  εἴδη δ' ἐπιστημῶν ἢ τεχνῶν τῶν ἐλευθεριωτέρων γραμματική,
4.16	διαλεκτική, ῥητορική ἡ αὐτὴ καὶ πολιτικὴ καὶ σοφιστική, 
4.16	ποιητική, μουσική, ἀστρονομία, γεωμετρία, ἀριθμητική, στατική, 
4.16	ἰατρική. καὶ τὰ ἀπ' αὐτῶν ὀνόματα γραμματιστὴς καὶ γραμματικός, 
4.16	ῥήτωρ ῥητορικός ὁ αὐτὸς καὶ πολιτικός σοφιστής σοφιστικός, 
4.16	ποιητής ποιητικός, μουσικός, ἀστρονόμος ἀστρονομικός, γεωμέτρης 
4.16	γεωμετρικός, ἀριθμητικός, στατικός, ἰατρός ἰατρικός. καὶ τὰ ἐπιρρήματα
4.16	γραμματικῶς, πολιτικῶς, ῥητορικῶς, σοφιστικῶς, ποιητικῶς, 
4.16	μουσικῶς, ἀστρονομικῶς, γεωμετρικῶς, ἀριθμητικῶς, στατικῶς, 
4.17	ἰατρικῶς. καὶ ἀπὸ μὲν τοῦ γραμματικοῦ ῥῆμα οὐκ ἔστιν, εἰ μὴ 
4.17	λόγῳ τὸ γραμματικὸν εἶναι, ῥητορεύειν δέ. καὶ πολιτικὸν εἶναι· 
4.17	οὐδὲ γὰρ τούτῳ ῥῆμα ὑπόκειται. καὶ σοφιστὴν εἶναι· οὐδὲ γὰρ 
4.17	τὸ σοφιστεύειν ἐν χρήσει κεκριμένῃ, ἀλλ' ἴσως ἀντὶ τούτου τὸ παιδεύειν,
4.17	δοκεῖ δ' ἐπὶ πάντων κοινὸν εἶναι. ἀπὸ δὲ τοῦ ποιητοῦ 
4.17	τὸ ποιεῖν· ἀλλὰ καὶ τοῦτο διὰ τὴν ἐπὶ πολλῶν χρῆσιν ἀμφίβολον, 
4.17	εἰ μή τις αὐτῷ προσθείη τὸ ποιήματα. παρόμοια δ' ἄν τις καὶ 
4.17	περὶ τοῦ μουσικοῦ φαίη. γεωμετρεῖν δ' ἂν εἴποι τις καὶ ἀστρονομεῖν
4.17	καὶ ἀριθμεῖν καὶ ἱστάναι καὶ ἰᾶσθαι. 
4.18	  καὶ ἐπὶ μὲν τοῦ γραμματιστοῦ ῥητέον διδάσκειν γράμματα,
4.18	συλλαβὰς συμπλέκειν, γράφειν, ἀναγινώσκειν, προγράφειν 
4.18	ὑπογράφειν προσπαραγράφειν, τῷ γραφείῳ παραγράφειν, τῇ παραγραφίδι,
4.18	ἀποστοματίζειν. καὶ δελτίον δὲ τῶν ἐν γραμματιστοῦ, 
4.18	καὶ πυξίον καὶ πυξίδιον ἔστι γὰρ παρ' ἀριστοφάνει
4.18	τοὔνομα καὶ δέλτος. καὶ ἡρόδοτος 
4.18	μὲν λέγει ‘δελτίον δίπτυχον,’ οἱ δ' ἀττικοὶ ‘γραμματεῖον δίθυρον,’ 
4.18	καὶ θύρας τὰς πτύχας ἄχρι δύο, εἶτα πτύχας, καὶ τρίπτυχον καὶ 
4.19	πολύπτυχον. ὅμηρος δὲ πίνακα πτυκτὸν εἴρηκεν. γραμματεῖον
4.19	δὲ παρὰ τοῖς ἀττικοῖς καὶ ἐν ᾧ ἀργύριον ἀπέκειτο, ὃ καὶ 
4.19	‘γραμματεῖον βοιώτιον’ ἐκάλουν· οἱ δὲ νεώτεροι αὐτὸ καὶ ἀργυροθήκην 
4.19	ὠνόμαζον. ἀπολλοδώρου δὲ τοῦ γελῴου 
4.19	καὶ δρᾶμα ἔστιν ὁ γραμματειδιοποιός. ἡρόδοτος μέντοι 
4.19	‘γραμματιστὴν τῶν ἐν σάι ἱερῶν χρημάτων’ εἴρηκεν ἀντὶ γραμματέως. 
4.19	ἀριστοφάνης δὲ παίζει ἐν θεσμοφοριαζούσαις λέγων ἡ γραμματεύς.
4.19	ἔστι δ' εἰπεῖν ἐπὶ τοῦ γραμματιστοῦ καὶ τὰ τοῦ δημοσθένους
4.19	‘τὰ βάθρα σπογγίζειν καὶ τὸ μέλαν τρίβειν 
4.19	καὶ τὸ παιδαγωγεῖον κορεῖν.’ τὸ δὲ παιδαγωγεῖον καὶ διδασκαλεῖον 
4.19	καὶ φωλεὸν ἐκάλουν οἱ παλαιοί. 
4.20	  ἐπὶ δὲ τοῦ ῥήτορος εἴποις ἂν δεινὸς εἰπεῖν, ὑπέρδεινος 
4.20	πάνδεινος, σοφὸς εἰπεῖν, πάνσοφος, δεξιός, περιττός, συνεχής, 
4.20	πυκνός, πρόχειρος, εὔρους, ῥᾴδιος, πολύς, ἄφθονος, ἐπιμελής, 
4.20	ἀκριβής ἠκριβωμένος, ἐσκεμμένος περιεσκεμμένος, ἕλλην, ἀττικός, 
4.20	πολυγνώμων, πολύνους, πολυλόγος, εὔγλωττος, εὔφωνος, βραχυλόγος,
4.20	σύντομος, σαφής, σφοδρός, πολιτικός, ἰσχυρός, δυνατός, ἔντονος,
4.21	βίαιος, ῥαγδαῖος, πιθανός, ἡδύς, ἐπαγωγός, γλυκύς, 
4.21	ἀφειδής, εὐθυρρήμων, ἐλεγκτικός, παρρησιαστικός, ἀνυπόστολος, 
4.21	τεχνίτης, ἔντεχνος, βαθὺς τὴν γνώμην, πικρός, εὐνοικός, θυμικός, 
4.21	θυμοῦ γέμων, χολῆς μεστός, παροξυντικός, ‘πολλῷ ῥέων,’ δίκην 
4.21	ποταμοῦ ῥέων, κατὰ χιόνα τὴν συνέχειαν, οἷος ἐγεῖραι θυμόν, 
4.21	ὀργὴν πραῧναι, οἶκτον ἐπισπάσασθαι, ἔλεον ἐκκαλέσασθαι, παρακρούσασθαι, 
4.21	ἐξαπατῆσαι, παραγαγεῖν, παρακροῦσαι, παραπεῖσαι, 
4.21	φενακίσαι, σοφίσασθαι, παρενεγκεῖν, παρασῦραι, κλεῖσαι, συγκλεῖσαι, 
4.21	συγχέαι τὴν γνώμην, συνταράξαι τὸν λογισμόν, δάκρυον προκαλέσασθαι,
4.21	παρακρουστικός, φενακιστικός, πειστικός, παραπειστικός, 
4.22	ἀπατητικός. καὶ τὰ πράγματα δεινότης, σοφία, δεξιότης, συνέχεια, 
4.22	πυκνότης, εὔροια, ῥᾳστώνη, πλῆθος, ἀφθονία, ἐπιμέλεια, ἀκρίβεια, 
4.22	σκέψις, περίσκεψις, ἑλληνισμός, ἀττικισμός, πολυγνωμοσύνη, πολύνοια,
4.22	πολυλογία, εὐγλωττία, εὐφωνία, ἀφθονία, βραχυλογία, συντομία,
4.22	σαφήνεια, σφοδρότης, ἰσχύς, δύναμις, βία, ῥαγδαιότης, 
4.22	πιθανότης, ἡδονή, γλυκύτης, εὐρημοσύνη, τέχνη, κακοήθεια, πικρία,
4.22	πειθώ, φενακισμός, ἀπάτη ἐξαπάτη, παροξυσμός, δεινολογία,
4.23	οἰκτρολογία, ταπεινολογία. ἱκανότης δ' εἴρηκε λυσίας 
4.23	ἐν τῷ κατὰ πανταλέοντος ἐπὶ τοῦ ἱκανοῦ λέγειν, 
4.23	ὥστ' ἐκ τούτου εἴποι τις ἂν καὶ ἱκανῶς καὶ ἱκανός. ἀπὸ δὲ τῶν 
4.23	παραλειφθέντων οὐκ ἔστιν ὀνόματα τοῦ πράγματος. τὰ δ' ἐπιρρήματα
4.23	δεινῶς, σοφῶς, πανσόφως, δεξιῶς, περιττῶς, συνεχῶς, 
4.23	πυκνῶς, προχείρως, εὔρως, ῥᾳδίως· τὸ δὲ πολλῶς βίαιον, ἀφθόνως 
4.23	δέ, ἐπιμελῶς, ἀκριβῶς ἠκριβωμένως, ἐσκεμμένως περιεσκεμμένως, 
4.24	ἑλληνικῶς, ἀττικῶς, πολυγνωμόνως, πολύνως. τὸ δὲ πολυλόγως 
4.24	παραιτητέον, εὐγλώττως δέ, εὐφώνως· καὶ τὸ βραχυλόγως ὑπερβᾶσι 
4.24	τὸ συντόμως ῥητέον. σαφῶς, σφοδρῶς, ἰσχυρῶς, δυνατῶς, βιαίως, 
4.24	ῥαγδαίως, πιθανῶς, ἡδέως, γλυκέως, ἐπαγωγῶς, εὐθυρρημόνως, ἀνυποστόλως,
4.24	τεχνικῶς ἐντέχνως, κακοήθως, πικρῶς, φενακιστικῶς, παροξυντικῶς,
4.24	ἀπατητικῶς ἐξαπατητικῶς. ῥήματα δ' οὐκ ἔστιν ὅτι 
4.25	μὴ δεινῶσαι, ἐπιμεληθῆναι, ἀκριβῶσαι, ἐσκέφθαι περιεσκέφθαι, ἑλληνίσαι,
4.25	ἀττικίσαι, νοῆσαι περινοῆσαι, σφοδρύνασθαι, ἰσχῦσαι, δυνηθῆναι,
4.25	βιάσασθαι, πεῖσαι, ἡδῦναι ἐφηδῦναι, γλυκᾶναι, τεχνάσαι, φενακίσαι,
4.25	παροξῦναι, ἀπατῆσαι ἐξαπατῆσαι. ἔνια δὲ τούτων κοινὰ 
4.25	καὶ πρὸς ἕτερα.  
4.25	  εἴποι δ' ἄν τις ῥήτωρ ῥητορικός, λεκτικός, πολιτικός, 
4.25	ἐλεγκτικός, σύμβουλος συμβουλευτικός, νομοθέτης νομοθετικός, δημαγωγός
4.25	δημαγωγικός, δημηγόρος δημηγορικός, βουληφόρος, 
4.25	βουληγόρος, πρεσβευτής πρεσβευτικός, δικανικός, συνηγορικός, 
4.25	συνήγορος, κατήγορος, πανηγυρικός, ἐγκωμιαστικός, ψεκτικός. 
4.26	συμβουλή συμβουλία, νομοθεσία, δημαγωγία, πρεσβεία πρέσβευσις, 
4.26	δίκη, διαδικασία ἐπιδικασία, ἀντιδικία, συνηγορία, συναγόρευσις, 
4.26	κατηγορία, δημηγορία, βουληγορία, πανήγυρις, ἐγκώμιον, ψόγος. 
4.26	καὶ συμβουλευτικῶς, νομοθετικῶς, δημαγωγικῶς, δημηγορικῶς, 
4.26	πρεσβευτικῶς, δικανικῶς, συνηγορικῶς, πανηγυρικῶς, ἐγκωμιαστικῶς, 
4.26	ψεκτικῶς. καὶ εἰπεῖν, λέξαι, φράσαι, ῥῆσιν ἀποτεῖναι, λόγον 
4.27	ἐξενεγκεῖν, λόγον διαπεράνασθαι, εἶραι, συνεῖραι ἀπνευστὶ περιόδους,
4.27	ἀντίθετα, ἀντιστάσεις, παρισώσεις ἀπισώσεις, κύκλους, περιαγωγάς,
4.27	νοήματα ἐννοήματα, ἐνθυμήματα. συμβουλεῦσαι, παραινέσαι,
4.27	ὑφηγήσασθαι εἰσηγήσασθαι, διδάξαι, πεῖσαι, γνώμην ἀποφήνασθαι,
4.27	δόξαν ἐξενεγκεῖν, ψήφισμα γράψαι, δόγμα συνθεῖναι, 
4.27	νόμον θέσθαι, νόμον εἰσενεγκεῖν, νομοθετῆσαι νομοθετήσασθαι, δημαγωγῆσαι,
4.27	δημηγορῆσαι, βουληγορῆσαι, συνηγορῆσαι τῷ δήμῳ, 
4.27	πιθανὸν εἶναι, τὸν δῆμον παραστήσασθαι, οἰκειώσασθαι, προσαγαγέσθαι, 
4.28	προσεταιρίσασθαι, διὰ χειρὸς ἔχειν, ὑπήκοον ποιήσασθαι, κατήκοον, 
4.28	χειροήθη, τιθασόν· τιθασεῦσαι, ἐκτιθασεῦσαι, καταπεῖσαι, ὑπαγαγεῖν, 
4.28	ὑπαγαγέσθαι, παντὸς εἶναι πιθανώτερον, κηλῆσαι, πρεσβεῦσαι, διακονήσασθαι,
4.28	ὑπηρετῆσαι, πλανηθῆναι. 
4.28	  εἴποις δ' ἂν τὴν πρεσβείαν ἔκδημον πολιτείαν, ἐπισφαλῆ, 
4.28	ἐπίπονον, πολυπλανῆ, ἐπικίνδυνον, οὐκ ἀταλαίπωρον, οὐκ ἀπράγμονα,
4.28	ἐν περιόδῳ πλάνους ἔχουσαν, ταλαιπωρίας, πόνον, 
4.28	πράγματα, σφάλματα. δι' ὧν ἔστι πόρους ἐξευρεῖν, ἀργυρολογῆσαι,
4.29	φορολογῆσαι, χρήματα συναθροίσασθαι, συλλέξαι, 
4.29	συστῆσαι συστήσασθαι, συναγαγεῖν, εἰσπρᾶξαι, συνεισενεγκεῖν, 
4.29	συμφορῆσαι, κτήσασθαι, προσκτήσασθαι, προσποιήσασθαι, περιποιήσασθαι·
4.29	συμμάχους προσαγαγέσθαι, οὐκ ὄντας κατακτήσασθαι, τοὺς 
4.29	ὄντας βεβαιώσασθαι· πολεμίους κακῶσαι, ἡμερῶσαι, πραῧναι, 
4.29	καταπλῆξαι, φοβῆσαι, ταράξαι, διαταράξαι, δεδίξασθαι· εἰρήνην 
4.29	συνθέσθαι, συνθήκας ποιήσασθαι, σπονδάς, ὁμολογίας, φιλίας, συμμαχίαν, 
4.30	ἰσοτέλειαν, ἰσοπολιτείαν· τὸ γὰρ ὁμαιχμίαν μοχθηρόν, ὁρκίσαι 
4.30	δὲ καὶ ὅρκους ἐπαγαγεῖν, δοῦναι, λαβεῖν, ἀπολαβεῖν. συνηγορῆσαι,
4.30	συναγορεῦσαι, συνειπεῖν, συναγωνίσασθαι, συνεξετασθῆναι, 
4.30	συμπροθυμηθῆναι, συνδικῆσαι, συγκινδυνεῦσαι, ὑπεραπολογήσασθαι, 
4.30	ὑπερδικῆσαι, βοηθῆσαι, συμπρᾶξαι, συλλαβεῖν, συνεπιλαβεῖν, ἐπικουρῆσαι,
4.30	ὑπερκινδυνεῦσαι, προδικῆσαι, προστῆναι, συνεισελθεῖν, ἀντειπεῖν,
4.30	ἀντιδικῆσαι, ἀντεξετασθῆναι, ἀνταγωνίσασθαι, κατηγορῆσαι, 
4.30	κατειπεῖν, ἐξελέγξαι. 
4.31	  πανηγυρίσαι, δημαγωγῆσαι, πανηγυρικοὺς λόγους ἐξενεγκεῖν, 
4.31	πανδήμους λόγους εἰπεῖν, δημοτελεῖς λόγους παρασχέσθαι, ἐπαγωγούς, 
4.31	ἡδεῖς, γλυκεῖς, τερπνούς, κεχαρισμένους, δημοτερπεῖς, ὀχλοτερπεῖς, 
4.31	πρὸς ἡδονὴν πεποιημένους, πρὸς πλῆθος ἡρμοσμένους, ἐγκωμιάσαι, 
4.31	ἐπαινέσαι, λαμπρῦναι, ἀπολαμπρῦναι, φαιδρῦναι, ἐκφαιδρῦναι, 
4.31	κοσμῆσαι, καλλωπίσαι, κατακοσμῆσαι, συστῆσαι, γνωρίσαι, ἐπευφημῆσαι.
4.32	καὶ τὰ ὀνόματα ἐγκώμιον, ἔπαινος, σεμνολογία, λαμπρότης, 
4.32	φαιδρότης, κόσμος, καλλωπισμός, σύστασις, γνωρισμός, εὐφημία. 
4.32	τὰ δ' ἐναντία ψέξαι, κακίσαι, αἰσχῦναι, καθυβρίσαι, λοιδορῆσαι, 
4.32	διαβαλεῖν, ἐλέγξαι, φαυλίσαι, διασῦραι, καταγελάσαι, χλευάσαι διαχλευάσαι,
4.32	φλαυρίσαι καὶ ἀποφλαυρίσαι, κωμῳδῆσαι, τωθάσαι, κακῶς 
4.32	εἰπεῖν, ὀνειδίσαι, ὄνειδος προστρίψασθαι, ὄνειδος ἐπενεγκεῖν, 
4.33	αἰσχύνῃ περιβαλεῖν. καὶ τὰ πράγματα ψόγος, αἰσχύνη, κακισμός,
4.33	ὕβρις, λοιδορία, διαβολή, ἔλεγχος, κακηγορία, κατάγελως, 
4.33	ὀνειδισμός, χλευασία χλευασμός, κωμῳδία, τωθασμός. 
4.33	  καὶ μέρη μὲν τοῦ ῥητορικοῦ λόγου προοίμιον, διήγησις, πίστις, 
4.33	ἀπόδειξις, ἔλεγχος, παραδείγματα, ὁμοιώσεις, παραβολαί, ἐπιχειρήματα,
4.33	ἐνθυμήματα, ὑπερβολαί, δεινώσεις δεινολογίαι, φράσεις 
4.33	ἐκφράσεις, οἰκτρολογίαι, παραδηλώσεις ὑποδηλώσεις, ἐπίλογοι. 
4.34	  ἔπαινος δὲ ῥήτορος καὶ δημαγωγοῦ εὔνους, φιλόπολις, φιλόδημος,
4.34	δημοτικός, νομικός, νόμιμος, δημοκρατικός, πιστός, ἀξιόπιστος,  
4.34	συμφέρων, ὠφέλιμος, χρήσιμος, πόριμος ποριστής, προαγωγὸς
4.34	τοῦ δήμου, προστάτης τῶν νόμων, φύλαξ τῆς ἐλευθερίας, 
4.34	προαγωνιστὴς τῆς δημοκρατίας, συναγωνιστής, ἄδωρος ἀδωροδόκητος,
4.34	ἄπρατος, ἀδιάφθορος, συνέχων τὴν πολιτείαν, συνδέων, συμφυλάττων,
4.34	τηρῶν διατηρῶν, φυλάττων διαφυλάττων. καὶ τὰ 
4.34	ῥήματα ἀπ' αὐτῶν. πρᾶγμα δ' ἀπὸ τῶν πλείστων οὐκ ἔστιν, 
4.34	ὅτι μὴ εὔνοια, δημοκρατία, πίστις, πόρος, πορισμός, προστασία· 
4.34	ἀγωνισμὸς γὰρ καὶ φυλακὴ καὶ τήρησις λέγονται καὶ πρὸς ἕτερα. 
4.35	  ψόγος δέ· παράνομος, προδότης, ὀλιγαρχικός, πεπραμένος,
4.35	δωροδόκος δεδωροδοκημένος, δεδεκασμένος, ἀδόκιμος, 
4.35	κίβδηλος, παράσημος, αὐτόμολος, ἄπιστος, βλαβερός, ζημιώδης, 
4.35	ἐπιζήμιος, νόμοις ἐχθρός, καταλύων τὴν δημοκρατίαν, συγχέων
4.35	τὰ καθεστηκότα, οὐκ ἀρεσκόμενος τοῖς καθεστηκόσιν, δυσχεραίνων,
4.35	δυσμεναίνων, ἀνατρέπων τὴν πολιτείαν, λύων ἀναλύων
4.35	καταλύων, συνταράττων, μεθιστάς, παρακινῶν, μεταβάλλων, 
4.36	μετατιθείς, παρατρέπων, νεωτερίζων, ἐκνεωτερίζων, παρανεωτερίζων,
4.36	νεωτεριστής νεωτεριστικός, μισόπολις, μισόδημος, ὀλιγαρχικός,
4.36	πρὸς ἀργύριον ῥέπων, πρὸς ἀργύριον βλέπων, παλίμπρατος,
4.36	συκοφάντης, δικορράφος, φιλοπράγμων πολυπράγμων,
4.36	κακοπράγμων, ὡς ὑπερείδης ἔφη, καταπολιτευόμενος
4.36	τὸν δῆμον, ὑποπολιτευόμενος τοῖς ἐχθροῖς, προτείνων 
4.36	τὴν χεῖρα, λέγων ἐπὶ χρήμασι, παλιγκάπηλος, πεπρακὼς ἑαυτόν, 
4.36	πρὸς ἀργύριον λέγων, μισθοῦ φθεγγόμενος, μηδ' ἂν ῥῆμα προῖκα 
4.37	εἰπών, πρὸς λῆμμα βλέπων, πρὸς ἀργύριον κεχηνώς, μηδὲν μέρος 
4.37	ἔχων ἄπρατον, εὔωνος, ῥᾴδιος, πρόσοδον τὴν πολιτείαν πεποιημένος·
4.37	ὕπουλος, δολερός, ἐπίβουλος, κακοήθης, ἀπατεών, ἐπιβουλεύων,
4.37	ἐπηρεάζων, δημεύων, δημοκόπος, πρὸς χάριν λέγων, 
4.37	πρὸς ἡδονὴν δημηγορῶν, παρὰ τῇ κιγκλίδι ζῶν ἀεί, παρὰ τὸν 
4.37	δρύφακτον ποιούμενος τὸν βίον, παρὰ τὴν κλεψύδραν, δημοχαριστής,
4.37	λοιμὸς δήμου, καὶ ὅλως πολλὰ λόγῳ εἴποι τις ἂν  
4.38	καὶ ἐπαινῶν καὶ ψέγων. τὰ δὲ τοῦ πράγματος ὀνόματα προδοσία,
4.38	παρανομία, αὐτομολία, πρᾶσις, δωροδοκία, δεκασμός, κιβδηλία, 
4.38	ἀπιστία, βλακεία, ζημία, κατάλυσις, σύγχυσις, ἀνατροπή, λύσις, 
4.38	βλάβη, μετάστασις, κίνησις, μεταβολή, νεωτεροποιία νεωτερισμός, 
4.38	συκοφαντία, πολυπραγμοσύνη φιλοπραγμοσύνη, δόλος, ἐπιβουλή, 
4.38	ἀπάτη, κακοήθεια, ἐπηρεασμός, δήμευσις, δημοκοπία, ὧν τὰ πλείω 
4.38	καὶ πρὸς ἕτερα. ἔστι δ' ἐξ ἐνίων καὶ ἐπαινοῦντι καὶ ψέγοντι 
4.38	ἐπιρρήματα. 
4.39	  φιλόσοφος, διαλεκτικός, θεωρητικός, παιδευτικός, προτρεπτικός,
4.39	διδασκαλικός, τὰς ψυχὰς ἐξιώμενος, ἐπανορθούμενος τὰ τῆς 
4.39	γνώμης ἀρρωστήματα, ἐπὶ τὴν ἀρετὴν ἄγων, ἐπὶ τὴν ἀρετὴν 
4.39	ἀγωγός, οἷος θυμὸν κοιμίσαι, ἐπιθυμίας πραῧναι, ἡδονὰς ῥυθμίσαι, 
4.39	φιλοχρηματίαν συμμετρῆσαι, τῦφον συστεῖλαι, ἀλαζονείαν κολάσαι, 
4.39	ἀκολασίαν νουθετῆσαι, ἀσέλγειαν σωφρονίσαι· νουθετικός, σωφρονιστικός,
4.40	σωφρονιστής. ὄργανα δὲ φιλοσοφίας τρόπος καὶ λόγος, 
4.40	ὁ μὲν τῷ παραδείγματι τοῦ βίου παιδεύων, ὁ δὲ λόγος προσαγόμενος 
4.40	καὶ διδάσκων· οὗ μέρη πρότασις, ἐπαγωγή, συλλογισμός, νουθεσία, 
4.40	νουθέτησις, ὀνειδισμός, προτροπή, διδασκαλία. καὶ βίος πολιτικὸς 
4.40	ὁ καὶ πρακτικός, λογικὸς ὁ καὶ παιδευτικός, θεωρητικὸς ὁ καὶ φυσικός.
4.40	τὸν δ' ἐναντίον τούτῳ ἀφιλόσοφον ἂν εἴποις, ἐκ τοῦ 
4.40	πλάτωνος τιμαίου λαβὼν τοὔνομα. 
4.41	  σοφιστής, διδάσκαλος, παιδευτής, ἐξηγητής, ὑφηγητής, ἡγεμών.
4.41	σοφιστικός, διδασκαλικός, παιδευτικός, ἐξηγητικός, ὑφηγητικός, 
4.41	ἡγεμονικός. διδάσκων, παιδεύων, ἐξηγούμενος ὑφηγούμενος ἡγούμενος·
4.41	οὐ μὴν καὶ σοφιστεύων εἴποις ἄν. τοὺς δὲ τοιούτους, 
4.41	ὥσπερ καὶ τοὺς φιλοσόφους, ἐκάλουν φροντιστάς, καὶ τὰ διδασκαλεῖα 
4.42	οὐ παιδαγωγεῖα μόνον καὶ φωλεοὺς ἀλλὰ καὶ φροντιστήρια. τὰ δὲ 
4.42	πράγματα διδασκαλία, παίδευσις, ἐξήγησις ὑφήγησις, ἡγεμονία, 
4.42	ἀγωγή, σοφιστική· οὐ γὰρ σοφιστεία, παιδευτικὴ δὲ τέχνη καὶ 
4.42	ἐξηγητικὴ καὶ ὑφηγητικὴ καὶ ἡγεμονική. καὶ τὰ ἐπιρρήματα 
4.42	σοφιστικῶς, διδασκαλικῶς, παιδευτικῶς, ἡγεμονικῶς· τὸ γὰρ ἐξηγητικῶς
4.42	καὶ ὑφηγητικῶς τραχέα. ἔστι δ' ἀπὸ τούτων ῥήματα, ἀφ' 
4.42	ὧν καὶ μετοχαί. εἴποις δ' ἂν ἐπ' αὐτῶν τὸ μισθοὺς λαμβάνειν,  
4.42	πράττειν εἰσπράττειν πράττεσθαι εἰσπράττεσθαι, αἰτεῖν, ἀπαιτεῖν,
4.42	ἄρνυσθαι, προσίεσθαι, μισθαρνεῖν μισθοφορεῖν, ἀργυρολογεῖν
4.42	ἀργυρίζεσθαι, χρηματίζεσθαι ἐκχρηματίζεσθαι, καρποῦσθαι 
4.43	ἐκκαρποῦσθαι, πιπράσκειν τὰ μαθήματα, διατίθεσθαι, πωλεῖν, ἀποδίδοσθαι,
4.43	ἀντικαταλλάττεσθαι πρὸς ἀργύριον, δωροδοκεῖν, φορολογεῖν,
4.43	δασμολογεῖν, ἐπὶ μισθῷ διδάσκειν, ἐπὶ χρήμασιν, εἰσπράττεσθαι
4.43	παρὰ τῶν μαθητῶν φόρους, ἐρανίζεσθαι συνερανίζειν, ἀθροίζειν,
4.43	συλλέγειν. εἴποις δ' ἂν τοὺς μὲν μείζους σοφιστὰς μεγαλομίσθους,
4.43	δημοτελεῖς, πανδήμους, παγκοίνους, τοὺς δ' ἐλάττους 
4.43	ὀλιγομίσθους, εὐτελεῖς· ἰσοκράτης δ' αὐτοὺς κέκληκεν ‘ἀγελαίους
4.44	σοφιστάς.’ τοὺς δὲ μαθητὰς ὀνομάσαις ἂν καὶ φοιτητάς, 
4.44	ἑταίρους, συνουσιαστάς, ὁμιλητάς, ἀκροατάς, ὑπηκόους κατηκόους 
4.44	ξυνηκόους· καὶ τὴν ἀγέλην τῶν μαθητῶν, τὸν δῆμον, τὸν χορόν, 
4.44	τοὺς χορευτάς, τὴν πανήγυριν, τὴν σύνοδον, τὴν συλλογήν, τὸν σύλλογον·
4.44	τοὺς περὶ τὸν σοφιστὴν ἔχοντας, τοὺς περὶ αὐτὸν ἐσπουδακότας,
4.44	τοὺς κατεχομένους τῷ σοφιστῇ, τοὺς παιδευομένους, τοὺς 
4.44	ἀκροωμένους, τοὺς διδασκομένους. καὶ τὰ πράγματα μάθησιν, 
4.44	φοίτησιν, ἑταιρίαν, συνουσίαν, ὁμιλίαν, ἀκρόασιν, χορείαν, σπουδήν, 
4.45	κατοχήν. καὶ τὰ ῥήματα μανθάνειν, φοιτᾶν συμφοιτᾶν, 
4.45	συνεῖναι, ὁμιλεῖν, ὑπακούειν, ἀκροᾶσθαι, ἐπακούειν κατακούειν 
4.45	συνακούειν, ἀγελάζεσθαι συναγελάζεσθαι, ἀγείρεσθαι συναγείρεσθαι,
4.45	συνιέναι, συλλέγεσθαι, σπουδάζειν συσπουδάζειν, παιδεύεσθαι, 
4.45	διδάσκεσθαι. αὐτοὶ δ' ἀλλήλων εἶεν ἂν συμφοιτηταί, ὡς πλάτων 
4.45	ἔφη, συνερασταί, συμμαθηταί, 
4.45	σύννομοι, σύντροφοι, ἑταῖροι. καὶ τὰ λοιπὰ μετοχαῖς ἂν 
4.45	εἴποις καὶ οὐκ ὀνόμασιν, οἷον οἱ συμφοιτήσαντες, οἱ συμπαιδευθέντες,
4.46	καὶ τὰ τοιαῦτα. τὸ δὲ διδόναι μισθούς ἐστιν εἰσφόρειν
4.46	ἀποφέρειν, καταβάλλειν, κατατιθέναι, τελεῖν συντελεῖν, δωροφορεῖν,
4.46	δασμοφορεῖν, πραχθῆναι μισθόν, ἐπὶ μισθῷ μαθεῖν,  
4.46	ἐπὶ δώροις, ἐπὶ χρήμασιν, ἐπὶ πολλῷ ἔμμισθον πεποιῆσθαι τὴν 
4.46	ἀκρόασιν, ἐν τέλει, οὐκ ἐξ ἀτελείας μαθεῖν, οὐκ ἀμισθὶ μαθεῖν. 
4.46	ὁ δὲ μισθὸς ἀργύριον, χρήματα, φορά καταφορά, τέλος, εἰσφορά, 
4.47	τέλεσμα, εἴσπραξις. ὧν ἔνια φαίης ἂν ἐπ' ἀμφοῖν, καὶ τῆς ἀπαιτήσεως
4.47	καὶ τῆς καταθέσεως, τὴν μὲν αἴτησιν λέγων καὶ εἴσπραξιν καὶ 
4.47	πρόσοδον καὶ χρηματισμὸν καὶ ἀργυρισμὸν καὶ δωροδοκίαν καὶ λῆψιν 
4.47	καὶ εἴσοδον καὶ συλλογήν, τὸ δὲ καταθεῖναι δόσιν καὶ ἐπίδοσιν καὶ 
4.47	καταβολὴν καὶ δωροφορίαν. 
4.47	  ὅστις δὲ βούλοιτο κακίζειν σοφιστήν, τούτῳ ὑπάρχει λέγειν 
4.47	γόης, ἀπατεών, ἐπίβουλος, ἀπατητικός ἐξαπατητικός, δολερός, ὕπουλος,
4.47	ποικίλος, πολύτροπος, παλίμβολος, ἐγκρυφίας, ἐπίσκιος, 
4.48	πολλαπλοῦς τὸ πλάτωνος, κρυψίνους, γοητευτικός,
4.48	κακοῦργος, πανοῦργος, ψεύστης, πεπλασμένος καταπεπλασμένος,
4.48	καὶ κατὰ πλάτωνα πολυχρώματος, ‘κάπηλος’ καπηλικός,
4.48	μεταβολεύς μεταβλητικός, ‘ἔμμισθος θηρευτὴς νέων,’ θηρευτικός,
4.48	μίσθαρνος μισθοφόρος, κόλαξ κολακευτικός, θώψ, θεραπευτής 
4.49	θεραπευτικός. τὰ δὲ ῥήματα σοφίζεσθαι, γοητεύειν, ἀπατᾶν 
4.49	ἐξαπατᾶν, παρακρούεσθαι, παράγειν, παρατρέπειν, ποικίλλειν, κακουργεῖν,
4.49	φενακίζειν, πανουργεῖν, δολοῦν, τεχνάζειν, ψεύδεσθαι, 
4.49	καταπεπλάσθαι, καπηλεύειν, μεταβάλλεσθαι, θηρᾶν θηρεύειν, μισθαρνεῖν
4.49	μισθοφορεῖν, κολακεύειν ὑπερκολακεύειν, θεραπεύειν 
4.49	ὑπερθεραπεύειν, ὑπιέναι, ὑπάγεσθαι, ὑπέρχεσθαι, ὑποτρέχειν, ὑποπίπτειν,
4.49	ὑποκεῖσθαι, κατεπᾴδειν, κατακηλεῖν, καταθέλγειν, φαρμάττειν,
4.49	φαρμακεύειν, θωπεύειν, ὑποθεῖν, ταπεινοῦν ἑαυτόν, ὑποβάλλειν.
4.50	τὰ δὲ πράγματα γοητεία, ἀπάτη, ἐπιβουλή ἐπιβουλία, 
4.50	ἐξαπάτη, ποικιλία, πολυτροπία, κακουργία, ῥᾳδιουργία, πονηρία,
4.50	πανουργία, ψευδολογία, καπηλεία, πρᾶσις, μεταβολή, μισθαρνία 
4.50	μισθοφορία, θήρα, κολακεία, θεραπεία, θωπεία, παράκρουσις, παραγωγή,  
4.50	παρατροπή, φενακισμός, ὑποδρομή, ὑπαγωγή, ταπεινότης· 
4.50	ἀπὸ μὲν γὰρ ἐνίων οὐκ ἔστιν ὄνομα τοῦ πράγματος, σοφιστεία δὲ 
4.51	βάρβαρον, καὶ ταπείνωσις εὐτελές, καὶ δόλωσις τραχύ. τὰ δ' ἐπιρρήματα
4.51	γοητευτικῶς, πανούργως, κακούργως, δολερῶς, ἀπατητικῶς, 
4.51	ποικίλως, ἐπιβούλως, ἐπισκίως, κρυψίνως, ὑπούλως, πολυτρόπως, 
4.51	παλιμβόλως, καπηλικῶς, μεταβλητικῶς, μισθαρνικῶς μισθοφορικῶς, 
4.51	καταπεπλασμένως, πεπλασμένως, θηρευτικῶς, κολακικῶς κολακευτικῶς,
4.51	θεραπευτικῶς, παρακρουστικῶς, φενακιστικῶς, ταπεινῶς, ὑποπεπτωκότως.
4.51	
4.52	  ποιητής ποιητικός, ᾠδός ᾠδικός, μέτρων συνθέτης, εἰς μέτρα 
4.52	ἐπίπνους, εἰς ᾠδὰς ἔνθεος, κάτοχος ἐκ μουσῶν, μουσομανῶν, ἐμμανὴς
4.52	εἰς ποίησιν, μυθολογικός, παραλλάττων ἐπὶ ποιήμασιν, εἰς 
4.52	μέτρα κεκινημένος, ἐνθουσιῶν ἐπὶ ποιήμασιν, καὶ ὅσα ἂν ἄλλα 
4.52	εἴποι τις ἐπὶ τοῦ ἐνθέως διακειμένου. τὰ δὲ ποιήματα καὶ ᾠδαὶ 
4.52	καὶ ᾄσματα καὶ μέτρα καὶ λόγοι ἔμμετροι, ἔπη ἡρῷα, ἑξάμετρα, 
4.52	ῥαψῳδία, ἐλεγεῖα, πεντάμετρα, ἐπιγράμματα, ἴαμβοι, ἰαμβεῖα, τρίμετρα,
4.53	τετράμετρα, ἀνάπαιστα, μέλη χορικά, στροφή, ἀντίστροφος, 
4.53	ἐπῳδός, ὕμνοι, παιᾶνες, προσόδια, δαφνηφορικά, τριποδηφορικά, διθύραμβοι,
4.53	ἰθυφαλλικά, ὠσχοφορικά, παροίνια, ἰόβακχοι, ὑπορχήματα, 
4.53	θρίαμβοι, ἐπιλήνια, ἐπιλοίμια, παρθένεια, ἐπιθαλάμια, ἐγκώμια, 
4.53	ἐπίνικοι, σκολιά, θρῆνοι, σίλλοι, κωμῳδία, τραγῳδία, πάροδος, στάσιμον,
4.53	ἐμμέλεια, κομματικά, ἔξοδος, εὐκτικά, ἐμβατήρια, ὑμέναιος, 
4.53	νόμοι, προοίμια, προνόμια, προαύλια, ἴουλοι, οὐλαμοί, οὔπιγγοι, 
4.53	λίνος, ἐπιμύλιος ᾠδὴ ἱμαλίς καὶ ἱμαῖος, ὁ δ' ᾄδων ἱμαοιδός.  
4.54	βώριμος δὲ μαριανδύνων γεωργῶν ᾆσμα, ὡς αἰγυπτίων μανέρως, καὶ 
4.54	λιτυέρσας φρυγῶν. ἀλλ' αἰγυπτίοις μὲν ὁ μανέρως γεωργίας εὑρετής,
4.54	μουσῶν μαθητής, λιτυέρσας δὲ φρυξίν· οἱ δ' αὐτὸν μίδου 
4.54	παῖδα εἶναι λέγουσιν, εἰς ἔριν δ' ἀμητοῦ προκαλούμενον μαστιγῶσαι 
4.54	τοὺς ἐνδιδόντας, βιαιοτέρῳ δ' ἀμήτῃ περιπεσόντα αὐτὸν θάνατον 
4.54	παθεῖν. οἱ δ' ἡρακλέα γεγενῆσθαι τὸν ἀποκτείναντα αὐτὸν λέγουσιν.
4.55	ᾔδετο δ' ὁ θρῆνος περὶ τὰς ἅλως κατὰ τὸ θέρος ἐπὶ μίδου 
4.55	παραμυθίᾳ. ὁ δὲ βώριμος ἦν ἰόλα καὶ μαριανδύνου ἀδελφός, 
4.55	οὐπίου βασιλέως παῖς, ἐν θήρᾳ νέος ὥρᾳ θέρους ἀποθανών· τιμᾶται 
4.55	δὲ θρηνώδει περὶ τὴν γεωργίαν ᾄσματι. ἦν δέ τι καὶ ἀλῆτις ᾆσμα 
4.55	ταῖς αἰώραις προσᾳδόμενον, θεοδώρου ποίημα τοῦ κολοφωνίου. 
4.55	καί τι καὶ ἐπιλήνιον αὔλημα ἐπὶ βοτρύων θλιβομένων, καὶ ἕτερον 
4.55	πτιστικόν, ὡς φρύνιχος ἐν κωμασταῖς φησιν ὁ κωμικός·
4.55	
4.55	  ἐγὼ δὲ νῷν δὴ τερετιῶ τι πτιστικόν 
4.56	καὶ νικοφῶν ἐν τοῖς χειρογάστορσιν 
4.56	  ἀλλ' ἴθι προσαύλησον σὺ νῷν πτισμόν τινα. 
4.56	καὶ ἐρετικὰ δή τιν' αὐλήματα καὶ ποιμενικά. ἐπίχαρμος
4.56	δὲ καὶ πυκτικόν τι μέλος αὐλεῖσθαί φησι, πλάτων δ' ὁ κωμικὸς
4.56	καὶ συβωτικόν· 
4.56	    †ὅτι δ' ἂν ἡ συβώτρια, μηδ' ἀγαθὴ γένοιτό μοι. 
4.56	    ἔχειν δοκεῖ μοι δακτύλους αὐλητικούς. 
4.56	τυρρηνοὶ δὲ τῷ ἀριστοτέλους λόγῳ οὐ πυκτεύουσιν 
4.56	ὑπ' αὐλῷ μόνον, ἀλλὰ καὶ μαστιγοῦσι καὶ ὀψοποιοῦσιν. 
4.57	  μουσικῇ δὲ προσήκοι ἂν καὶ τὰ προειρημένα καὶ μουσικός, 
4.57	μουσουργός, μουσουργικός, μουσουργεῖν, καὶ εὐμουσία, ἀμουσία, 
4.57	εὐμούσως, ἀμούσως, μουσικῶς, εὔμουσος, ἄμουσος. καὶ μέλος, 
4.57	ἐμμέλεια, ἐμμελής, ἐμμελῶς, πολυμελῶς, ἐκμελής, ἀμελής, ἐκμελῶς, 
4.57	ἀμελῶς, πλημμελῶς, πλημμελές, πλημμέλεια, πλημμελεῖν, ἐπὶ δὲ 
4.57	μέλει ἁρμονία, ῥυθμός, κροῦμα, βάσις. τὴν δ' ἁρμονίαν ἁρμογὴν 
4.57	εὔπολις εἴρηκεν· 
4.57	      ταύτην ἐγὼ ζητῶν πάλαι τὴν ἁρμογήν. 
4.58	ὀνόματα δ' ἀπ' αὐτῆς ἁρμόζον, ἁρμόζειν, ἡρμοσμένον, εὐάρμοστον, 
4.58	ἐναρμόνιον, καὶ τὸ ἐναντίον ἀνάρμοστον, καὶ τὸ πλάτωνος
4.58	ἀναρμοστεῖν, ὡς καὶ ἀπὸ ῥυθμοῦ εὔρυθμος,
4.58	εὐρυθμία, ῥυθμίζειν, εὐρύθμως, καὶ ἀρρύθμως, ἀρρυθμία, 
4.58	ἀρρυθμεῖν. κιθαρῳδία, λυρῳδία, αὐλῳδία. 
4.58	  τὰ δ' ὄργανα τὰ κρουόμενα εἴποις ἂν καὶ πληττόμενα, ἐπιψαλλόμενα,
4.58	ἔγχορδα, πρόσχορδα, προσῳδά, τὰ δ' ἐμπνεόμενα, 
4.58	καταπνεόμενα, ὑποπνεόμενα, ἐμφυσώμενα. ὧν εἴδη τῶν μὲν κρουομένων
4.59	λύρα, κιθάρα, βάρβιτον τὸ δ' αὐτὸ καὶ βαρύμιτον χέλυς, 
4.59	ψαλτήριον, τρίγωνα, σαμβῦκαι, πηκτίδες, φόρμιγγες, φοῖνιξ, σπάδιξ,  
4.59	λυροφοινίκιον, ἰαμβύκη, κλεψίαμβος, παρίαμβος, σκινδαψός. ἐπιγόνειον
4.59	δὲ κέκληται μὲν ἀπὸ τοῦ εὑρόντος, ὁ δ' ἐπίγονος ἦν γένει 
4.59	μὲν ἀμβρακιώτης τιμῇ δὲ σικυώνιος, πρῶτος ἐπικρούσας ἄνευ πλήκτρου.
4.59	τὸ δ' ἐπιγόνειον ἔχει χορδὰς τετταράκοντα, ὥσπερ τὸ σιμικὸν
4.60	πέντε καὶ τριάκοντα. μονόχορδον δέ, ἀράβων τὸ εὕρημα. 
4.60	τρίχορδον, ὅπερ ἀσσύριοι πανδοῦραν ὠνόμαζον· ἐκείνων δ' ἦν καὶ 
4.60	τὸ εὕρημα. πεντάχορδον· σκυθῶν μὲν τὸ εὕρημα, καθῆπται δ' ἱμᾶσιν 
4.60	ὠμοβοΐνοις, αἰγῶν δὲ χηλαὶ τὰ πλῆκτρα. ψιθύρα δέ, τὸ μὲν εὕρημα 
4.60	λιβυκόν, μάλιστα δὲ τρωγλοδυτῶν, τὸ δὲ σχῆμα τετράγωνον. ἔνιοι 
4.60	δὲ τὴν ψιθύραν τὴν αὐτὴν εἶναι τῷ ἀσκάρῳ ὀνομαζομένῳ νομίζουσιν.
4.61	τὸ δ' ἦν πλινθίον πηχυαῖον, ἔχον διειλκυσμένα πηνία, ἃ 
4.61	περιστρεφόμενα ἦχον ἐποίει κροτάλῳ παραπλήσιον. μαγάδιν δ' 
4.61	ὀνομάζει μὲν ἀνακρέων, τὴν δ' εὕρεσιν αὐτῆς θρᾳξὶ 
4.61	κάνθαρος προστίθησιν. ἀλλὰ μὴν καὶ νάβλας μνημονεύει 
4.61	φιλήμων· 
4.61	    ἔδει παρεῖναι, παρμένων, αὐλητρίδ' ἢ 
4.61	    νάβλαν τινά. 
4.61	καὶ πήληξ δ' οὐ μόνον ὁ τῆς περικεφαλαίας λόφος, ἀλλὰ καὶ 
4.61	ὄργανόν τι ψαλτήριον. 
4.62	  μέρη δὲ τῶν ὀργάνων νευραί, χορδαί, λίνα, μίτοι, τόνοι, 
4.62	πήχεις, ἀγκῶνες, κέρατα, κόλλοπες, ἠχεῖα, πλῆκτρον, χορδότονον. 
4.62	καὶ δόνακα δέ τινα ὑπολύριον οἱ κωμικοὶ  
4.62	ὠνόμαζον ὡς πάλαι ἀντὶ κεράτων ὑποτιθέμενον ταῖς λύραις· ὅθεν 
4.62	καὶ σοφοκλῆς εἴρηκεν 
4.62	    ὑφῃρέθη σου κάλαμος ὡσπερεὶ λύρας. 
4.62	  οἱ δὲ τεχνῖται λυρῳδοί, κιθαρῳδοί, κιθαρισταὶ κιθαρίστριαι, ψάλται 
4.63	ψάλτριαι. καὶ τὰ ῥήματα λυρίζειν, κιθαρίζειν, ψάλλειν, ὑποβάλλειν
4.63	καὶ ὡς ἀριστοφάνης βαρβιτίζειν. καὶ κρέκειν
4.63	δέ, καὶ κρεγμὸς τὸ πρᾶγμα. προσᾴδειν, ἐπᾴδειν, ὑπᾴδειν, 
4.63	συνᾴδειν, ἀπᾴδειν. κρούματα, πρόσχορδα ᾄσματα, πολύχορδον, 
4.63	ἁρμονία, ἐναρμόνιον, παναρμόνιον, πολυαρμόνιον, ἀνάρμοστον, 
4.63	ἀναρμοστία, ἀναρμοστεῖν. ῥυθμὸς ἄρρυθμος, ἀρρυθμεῖν· πλάτων
4.64	γάρ ἐστιν ὁ ὀνομάζειν οὕτω δοκῶν, ὥσπερ 
4.64	καὶ κριτίᾳ τὰς πρὸς κιθάραν ᾠδὰς προσῳδίας ἀρέσκει 
4.64	καλεῖν. ἀριστοφάνης δὲ μελῳδὸς καὶ 
4.64	προσῳδὸς εἴρηκε, καὶ λεπτόφωνος καὶ βαρύφωνος, 
4.64	καὶ ‘φωνάριον ᾠδικὸν καὶ καμπτικόν’, 
4.64	καὶ ᾀσματοκάμπτας. τὸ δ' ᾆσμα καὶ ᾀσμάτιον 
4.64	πλάτων εἴρηκεν ὁ κωμικός. ὁ δ' ὄργανα τοιαῦτα 
4.64	συμπηγνὺς ὀνομάζεται λυροποιός. 
4.65	  ἁρμονίαι δὲ δωρὶς ἰὰς αἰολὶς αἱ πρῶται, καὶ φρύγιος δὲ καὶ 
4.65	λύδιος, καὶ αἱ ἀπὸ τούτων, καὶ λοκρική· φιλοξένου τὸ εὕρημα. 
4.65	νόμοι δ' οἱ τερπάνδρου ἀπὸ μὲν τῶν ἐθνῶν ὅθεν ἦν, αἰόλιος καὶ 
4.65	βοιώτιος, ἀπὸ δὲ ῥυθμῶν ὄρθιος καὶ τροχαῖος, ἀπὸ δὲ τρόπων ὀξὺς 
4.65	καὶ τετραοίδιος, ἀπὸ δ' αὐτοῦ καὶ τοῦ ἐρωμένου τερπάνδρειος 
4.65	καὶ καπίων. σφάλλονται δ' οἱ καὶ ἀπόθετον προστιθέντες αὐτῷ 
4.65	καὶ σχοινίωνα· οὗτοι γὰρ αὐλητικοί. τὸ μέντοι σιφνιάζειν καὶ  
4.65	χιάζειν, τὸ περιέργοις μέλεσι χρῆσθαι, ἀπὸ δημοκρίτου τοῦ χίου 
4.66	καὶ φιλοξενίδου τοῦ σιφνίου, ὃς καὶ ὑπερτονίδης ἐκαλεῖτο. καὶ 
4.66	φρῦνιν δὲ τὸν κάμωνος μέλεσι πολυκαμπέσι, τοῖς ὑπὸ τῶν κωμῳδῶν 
4.66	δυσκολοκάμπτοις κληθεῖσι, κεχρῆσθαι λέγουσιν. 
4.66	τὸ μέντοι τῶν ψιλῶν κιθαριστῶν ὄργανον, ὃ καὶ πυθικὸν ὀνομάζεται,
4.66	δακτυλικόν τινες κεκλήκασιν. νόμοι δ' αὐτῶν διὸς ἀθηνᾶς 
4.66	ἀπόλλωνος. ἴαμβοι, ἰαμβίδες παριαμβίδες. μέρη δὲ τοῦ κιθαρῳδικοῦ
4.66	νόμου, τερπάνδρου κατανείμαντος, ἑπτά· ἀρχά, μεταρχά, 
4.66	κατατροπά, μετακατατροπά, ὀμφαλός, σφραγίς, ἐπίλογος. 
4.67	  τὰ δ' ἐμπνεόμενα ὄργανα τὸ μὲν σύμπαν αὐλοὶ καὶ 
4.67	σύριγγες· καὶ ‘καλαμίνην σύριγγα’ εἴρηκεν ἀριστοφάνης 
4.67	καὶ ἀπὸ μὲν αὐλῶν αὐλεῖν, ὑπαυλεῖν, προσαυλεῖν, καταυλεῖν, 
4.67	παραυλεῖν, αὔλημα, ἔναυλον, ἔξαυλον, ἐξηυλημένος. καὶ πολύφθογγος
4.67	αὐλός, πολύφωνος, πολυκαμπής, πολυμελπής· πλάτων 
4.68	δὲ καὶ πολύχορδον εἴρηκε τὸν αὐλόν. ἐπὶ δ' αὐλῶν 
4.68	ἐμφυσᾶν καὶ ἐμπνεῖν φαίης ἂν ἢ καταπνεῖν, καὶ καταπέμπειν τὸ 
4.68	πνεῦμα εἰς τὸν αὐλὸν ὑποπιμπλαμέναις ταῖς γνάθοις, ὑποιδούσαις, 
4.68	ἐξεστηκυίαις, προπετέσι, προπιπτούσαις, ὑπωγκωμέναις, πνεύματος 
4.68	πλήρεσι, τῶν ὀφθαλμῶν τραχυνομένων, ὑβριζόντων, ἐξαιμασσομένων,
4.68	ἢ ἀπράγμονι τῷ προσώπῳ, ἀβασανίστῳ, ἀγνοοῦντι τὴν 
4.69	κάθοδον τοῦ πνεύματος· καὶ γὰρ τοιαῦτα ἔστιν εἰπεῖν, εἰ αὐλητὴν 
4.69	ἐπαινοίης ῥοθίῳ μὲν τῷ φυσήματι χρώμενον, διὰ δὲ μέγεθος καὶ 
4.69	τόνον καὶ ἰσχὺν πνεύματος οὐκ ἐνοχλοῦντα τὸ πρόσωπον εἰς ἀταξίαν.  
4.69	ἐπὶ δὲ σύριγγος εἴποις ἂν παράγειν ἐπ' αὐτῆς τὸ στόμα καὶ παραφέρειν,
4.69	καὶ διασπείρειν τὸ πνεῦμα. ἡ μὲν οὖν σύριγξ καλάμων 
4.69	συνθήκη λίνῳ καὶ κηρῷ συνδεθεῖσα, ἥ γ' αὐτοσχέδιος, αὐλοὶ πολλοί,
4.69	ἕκαστος ὑφ' ἑκάστῳ κατὰ μικρὸν ὑπολήγοντες εἰς τὸν ἐλάχιστον
4.69	ἀπὸ τοῦ μεγίστου, κατὰ μὲν τὰ στόματα τῶν αὐλῶν ἀπισωμένοι,
4.69	ἐκ δὲ θατέρου μέρους ὑπ' ἀλλήλοις δι' ἀνισότητα ὑφεστηκότες,
4.69	ὡς ὄρνιθος πτέρυγι τὸ σχῆμα προσεοικέναι. τούτῳ δὲ κατὰ 
4.70	τὸ ἔμπαλιν ἔχων ὁ τυρρηνὸς αὐλός, ἀντεστραμμένῃ σύριγγι 
4.70	παρεοικώς, χαλκοῦς μέν ἐστιν ὁ κάλαμος, κάτωθεν δ' ὑποπνεόμενος, 
4.70	φύσαις μὲν ὁ ἐλάττων, ὕδατι δ' ὁ μείζων ἀναθλιβομένῳ καὶ αὔραν 
4.70	πνεύματος ἀφιέντι. πολύφωνός τις οὗτος αὐλός ἐστιν, καὶ ὁ 
4.70	χαλκὸς ἔχει τὸ φθέγμα ἰταμώτερον. τῶν δ' ἄλλων αὐλῶν τὰ 
4.70	μέρη γλῶττα καὶ τρυπήματα καὶ βόμβυκες καὶ ὅλμοι καὶ ὑφόλμια. 
4.70	καὶ φορβειὰ δὲ προσήκει τοῖς αὐλοῦσι, καὶ τὸν τῇ φορβειᾷ κατειλημμένον
4.71	ἔλεγον ἐμπεφορβειωμένον. ὁ δὲ τοὺς 
4.71	αὐλοὺς ἐργαζόμενος αὐλοποιός, καὶ ἀπὸ μέρους γλωττοποιός, καὶ 
4.71	αὐλοτρύπης κατὰ τὴν κωμῳδίαν. ἡ δ' ὕλη τῶν 
4.71	αὐλῶν κάλαμος ἢ χαλκὸς ἢ λωτὸς ἢ πύξος ἢ κέρας ἢ ὀστοῦν ἐλάφου,
4.71	ἢ δάφνης τῆς χαμαιζήλου κλάδος τὴν ἐντεριώνην ἀφῃρημένος. 
4.71	ὁ δὲ τοῖς αὐλοῖς χρώμενος αὐλητὴς καὶ κεραύλης κατὰ τὸν ἀρχίλοχον,
4.71	τριηραύλης, αὐλητρίς. εἴποις δ' ἂν αὐλητὴν 
4.71	ἐπαινῶν σοφός, ἐμμελής, δεξιός. ἀλλὰ ταῦτα μὲν κἂν ἐπὶ τῆς 
4.72	ἄλλης ῥηθείη μουσικῆς· ὃ δ' ἔστιν ἴδιον, εὔπνους, μέγα φυσῶν, 
4.72	μέγα πνέων, ἁδρόν, ἔντονον, ἰσχυρόν, ῥόθιον, βίαιον, ἡδύπνουν· 
4.72	τὸ γὰρ λιγύπνουν ποιητικόν. γλυκὺ δὲ πνεῦμα, λιγυρόν, γοερόν, 
4.72	ἐπαγωγόν, γοῶδες, θρηνῶδες. τὸ δὲ πνεῦμα καὶ φύσημα καὶ αὔλημα.
4.72	ἀπόδεξαι καὶ τὴν αὐλητοῦ εὐχειρίαν καὶ τὴν ταχυχειρίαν  
4.72	καὶ τὴν εὐχέρειαν. κοινὰ δὲ τὰ πλείω τούτων καὶ πρὸς τὸν αὐλόν. 
4.72	ἐκεῖνος δ' οὐ μόνον εὔπνους ἀλλὰ καὶ εὔγλωττος εὔστομος πυκνὸς 
4.73	συνεχής, ὥσπερ ὁ μὲν φαῦλος αὐλητὴς ἄπνους ἀσθενὴς ἀηδὴς 
4.73	ἀγλευκής, ὁ δὲ φαῦλος αὐλὸς καὶ ἄγλωττος καὶ ἄφθογγος, ἀραιός, 
4.73	διάβροχος, ἔξαυλος· καὶ ἐξηυλημέναι γλῶτται αἱ παλαιαί. αὔλημα 
4.73	δ' ὄρθιον, ἀφ' οὗ καὶ νόμος ὄρθιος, στερεόν, πλῆρες, ἐμμελές, 
4.73	μονόκωλον, πολύτροπον, προσαγωγόν, εὐκαμπές, πολύκαμπτον, 
4.73	γοῶδες, θρηνητικόν, ὀξύ, λιγυρόν, πομπικόν, παροξυντικόν, ἐνόπλιον, 
4.73	πυρριχιστικόν, καὶ σπονδεῖον, τροχαῖον, γαμήλιον, παροίνιον. 
4.74	  αὐλῶν δ' εἴδη πλάγιος, λώτινος, λιβύων τὸ εὕρημα· πλαγίαυλον
4.74	δ' αὐτὸν λίβυες καλοῦσιν. ἔλυμος τὴν μὲν ὕλην πύξινος, 
4.74	τὸ δ' εὕρημα φρυγῶν· κέρας δ' ἑκατέρῳ τῶν αὐλῶν ἀνανεῦον 
4.74	πρόσεστιν, αὐλεῖ δὲ τῇ φρυγίᾳ θεῷ. ἱπποφορβός· λίβυες μὲν οἱ 
4.74	σκηνῖται τοῦτον εὗρον, χρῶνται δ' αὐτῷ πρὸς τὰς ἵππων νομάς. 
4.74	ἡ δ' ὕλη δάφνη τοῦ φλοιοῦ γυμνωθεῖσα· τῆς γὰρ ἐντεριώνης 
4.74	ἐξαιρεθείσης ὀξὺν ἦχον ποιεῖ καὶ τῶν ἵππων τῇ ὀξύτητι καθικνούμενον.
4.75	μόναυλος· μέμνηται μὲν αὐτοῦ σοφοκλῆς ἐν θαμύριδι,
4.75	τὸ δ' εὕρημά ἐστιν αἰγυπτίων, αὐλεῖ δὲ μάλιστα 
4.75	τὸ γαμήλιον. λέγεται δὲ καὶ φρύγας εὑρεῖν μόναυλον θρηνητικόν, 
4.75	ᾧ κεχρῆσθαι τοὺς κᾶρας παρ' ἐκείνων λαβόντας· θρηνῶδες δὲ τὸ 
4.75	αὔλημα τὸ καρικόν. θήρειος αὐλός· θηβαῖοι μὲν αὐτὸν ἐκ νεβροῦ 
4.76	κώλων εἰργάσαντο, χαλκήλατος δ' ἦν τὴν ἔξωθεν ὄψιν. καὶ κέρατι 
4.76	μὲν αὐλεῖν τυρρηνοὶ νομίζουσιν. γίγγρας δὲ μικρός τις αὐλίσκος 
4.76	γοώδη καὶ θρηνητικὴν φωνὴν ἀφιείς, φοῖνιξ μὲν ὢν τὴν εὕρεσιν, 
4.76	πρόσφορος δὲ μούσῃ τῇ καρικῇ. ἡ δὲ φοινίκων γλῶττα γίγγραν 
4.76	τὸν ἄδωνιν καλεῖ, καὶ τούτῳ ὁ αὐλὸς ἐπωνόμασται. σκύθαι δέ, 
4.76	καὶ μάλιστα τούτων ἀνδροφάγοι καὶ μελάγχλαινοι καὶ ἀριμασποί, 
4.77	ἀετῶν καὶ γυπῶν ὀστοῖς αὐλητικῶς ἐμπνέουσιν. ἡ δ' ἐκ καλάμων 
4.77	σῦριγξ κελτοῖς προσήκει καὶ τοῖς ἐν ὠκεανῷ νησιώταις. παρὰ δ' 
4.77	αἰγυπτίοις πολύφθογγος αὐλός, ὀσίριδος εὕρημα, ἐκ καλάμης κριθίνης.
4.77	ἐκλήθησαν δ' αὐλοὶ καὶ κιθαριστήριοι, μεσοκόποι, πυκνοί, 
4.77	δίοποι, ἡμίοποι, σύριγγες, τέλειοι, ὑπόπτεροι. καὶ ἀθηνᾶ δ' εἶδος 
4.77	αὐλοῦ, ᾧ μάλιστα νικωφελῆ τὸν θηβαῖον εἰς τὸν τῆς ἀθηνᾶς νόμον
4.77	κεχρῆσθαι λέγουσι. καὶ ἰδοῦθοι δ' αὐλῶν εἶδος. 
4.78	  καὶ ἁρμονία μὲν αὐλητικὴ δωριστὶ καὶ φρυγιστὶ καὶ λύδιος καὶ 
4.78	ἰωνικὴ καὶ σύντονος λυδιστί, ἣν ἄνθιππος προσεξεῦρεν· μέλος δὲ 
4.78	καστόριον μὲν τὸ λακωνικὸν ἐν μάχαις, ὑπὸ τὸν ἐμβατήριον ῥυθμόν, 
4.78	ἱεράκιον δὲ τὸ ἀργολικόν, ὃ ταῖς ἀνθεσφόροις ἐν ἥρας ἐπηύλουν. 
4.78	νόμοι δ' ὀλύμπου καὶ μαρσύου φρύγιοι καὶ λύδιοι, ὁ δὲ σακάδα 
4.79	νόμος πυθικός, οἱ δ' εὐίου κύκλιοι, καὶ ὀλύμπου ἐπιτυμβίδιοι. καὶ 
4.79	νόμος δ' ἦν ἱεράκιος εἷς· ὁ δ' ἱέραξ νέος μὲν ἐτελεύτα, ὀλύμπου 
4.79	δ' ἦν οἰκέτης καὶ μαθητὴς καὶ ἐρώμενος. καὶ κλονᾶ δὲ νόμοι 
4.79	αὐλητικοὶ ἀπόθετός τε καὶ σχοινίων. τὸ δὲ σπονδεῖον μέλος εἴποις 
4.79	ἂν ἐπιβώμιον, καὶ ἄλλο τελεστήριον, καὶ ἄλλο κουρητικόν. τὸ δὲ 
4.80	νηνίατον ἔστι μὲν φρύγιον, ἱππῶναξ δ' αὐτοῦ μνημονεύει.
4.80	ἦν δέ τι καὶ ὀδοντισμὸς εἶδος αὐλήσεως. 
4.80	  καὶ τέως μὲν τέτταρα τρυπήματα εἶχεν ὁ αὐλός· πολύτρητον 
4.80	δ' αὐτὸν ἐποίησε διόδωρος ὁ θηβαῖος, πλαγίας ἀνοίξας τῷ πνεύματι 
4.80	τὰς ὁδούς. 
4.80	  καὶ τὸ μὲν γαμήλιον αὔλημα δύο ἦσαν αὐλοί, μείζων ἅτερος, 
4.80	συμφωνίαν μὲν ὑποδηλοῦντες, μείζω δ' εἶναι χρῆναι τὸν ἄνδρα. 
4.80	οἱ δὲ παροίνιοι σμικροὶ μέν, ἴσοι δ' ἄμφω· τὴν γὰρ ἰσότητα συμποσίῳ 
4.81	πρέπειν. ἥρμοττον δὲ πρὸς ὕμνους μὲν οἱ σπονδειακοί, πρὸς 
4.81	παιᾶνας δ' οἱ πυθικοί· τελείους δ' αὐτοὺς ὠνόμαζον, ηὔλουν δὲ τὸ 
4.81	ἄχορον αὔλημα, τὸ πυθικόν, οἱ δὲ χορικοὶ διθυράμβοις προσηύλουν.  
4.81	καὶ τοῖς μὲν παρθενίοις αὐλοῖς παρθένοι προσεχόρευον, τοῖς δὲ 
4.81	παιδικοῖς παῖδες προσῇδον· οἱ δ' ὑπερτέλειοι προσεφθέγγοντο 
4.81	ἀνδρῶν χοροῖς. κιθαριστήριοι δὲ καὶ τοὔνομα διότι κιθάραις προσηύλουν
4.81	διδάσκει. παράτρητοι δὲ θρήνοις ἥρμοττον, ὀξὺ καὶ νωθὲς 
4.82	πνέοντες. τῶν δὲ βομβύκων ἔνθεον καὶ μανικὸν τὸ αὔλημα, πρέπον 
4.82	ὀργίοις. ἔνιοι δὲ καὶ ἐμβατηρίους αὐλοὺς ὠνόμασαν τοὺς ἐπὶ τοῖς 
4.82	προσοδίοις, καὶ δακτυλικοὺς τοὺς ἐπὶ τοῖς ὑπορχήμασιν· οἱ δὲ ταῦτα 
4.82	οὐκ αὐλῶν ἀλλὰ μελῶν εἶναι εἴδη λέγουσιν, ὑποθεάτρους δ' 
4.82	αὐλοὺς τοὺς ἐπὶ τοῖς νόμοις τοῖς αὐλητικοῖς ἐκάλεσαν. οἱ δὲ σύριοι
4.82	θρασύ τι καὶ εὔτολμον ἐμπνεῖν δοκοῦσιν. γίγγλαρος δὲ μικρός 
4.82	τις αὐλίσκος αἰγύπτιος, μοναυλίᾳ πρόσφορος. καὶ σκυτάλια μέντοι 
4.82	μικρῶν αὐλίσκων τοὔνομα. 
4.83	  μέρη δ' αὐλημάτων κρούματα, συρίγματα, τερετισμοί τερετίσματα,
4.83	νίγλαροι. τὰ δὲ πρῶτα τῶν αὐλητῶν μαθήματα πεῖρα καὶ 
4.83	γρόνθων. ἀθήνησι δὲ καὶ συναυλία τις ἐκαλεῖτο· συμφωνία τις αὕτη 
4.83	τῶν ἐν παναθηναίοις συναυλούντων. οἱ δὲ τὴν συναυλίαν εἶδος 
4.83	προσαυλήσεως οἴονται ὡς τὴν αὐλῳδίαν. καὶ μὴν ἴαμβοί γε καὶ 
4.84	παριαμβίδες νόμοι κιθαριστήριοι, οἷς καὶ προσηύλουν. τοῦ δὲ πυθικοῦ
4.84	νόμου τοῦ αὐλητικοῦ μέρη πέντε, πεῖρα κατακελευσμὸς ἰαμβικὸν 
4.84	σπονδεῖον καταχόρευσις. δήλωμα δ' ἐστὶν ὁ νόμος τῆς τοῦ ἀπόλλωνος
4.84	μάχης πρὸς τὸν δράκοντα. καὶ ἐν μὲν τῇ πείρᾳ διορᾷ τὸν 
4.84	τόπον, εἰ ἄξιός ἐστι τοῦ ἀγῶνος· ἐν δὲ τῷ κατακελευσμῷ προκαλεῖται 
4.84	τὸν δράκοντα, ἐν δὲ τῷ ἰαμβικῷ μάχεται. ἐμπεριείληφε δὲ τὸ ἰαμβικὸν
4.84	καὶ τὰ σαλπιστικὰ κρούματα καὶ τὸν ὀδοντισμὸν ὡς τοῦ δράκοντος
4.84	ἐν τῷ τετοξεῦσθαι συμπρίοντος τοὺς ὀδόντας. τὸ δὲ σπονδεῖον 
4.84	δηλοῖ τὴν νίκην τοῦ θεοῦ. ἐν δὲ τῇ καταχορεύσει ὁ θεὸς τὰ ἐπινίκια
4.84	χορεύει. 
4.85	  εἰ δὲ καὶ ἡ σάλπιγξ τοῖς αὐλοῖς προσήκει, τὸ μὲν εὕρημα τυρρηνικόν,
4.85	τὸ δὲ σχῆμα εὐθεῖά τε καὶ καμπύλη, ἡ δ' ὕλη χαλκὸς καὶ 
4.85	σίδηρος, ἡ δὲ γλῶττα ὀστίνη. εἴποις δ' ἂν τὸ φθέγμα τῆς σάλπιγγος 
4.85	καὶ φωνὴν καὶ ἦχον καὶ βόμβον καὶ θόρυβον καὶ κτύπον, ὄρθιον, 
4.85	ἐρρωμένον, ῥωμαλέον, βαρύ, σεμνόν, σφοδρόν, φρικῶδες, ἐμβριθές, 
4.85	στερεόν, βίαιον, τραχύ, ἐκπληκτικόν, ταραχῶδες, πολεμιστήριον, 
4.86	καὶ ἐμπολέμιον. μέρη δὲ τοῦ πολεμιστηρίου σαλπίγματος ἐξορμητικόν,
4.86	ἐφ' οὗ ἔλεγον τὸ σημῆναι τῇ σάλπιγγι, καὶ ὑπεσήμηναν αἱ 
4.86	σάλπιγγες, ἐξώτρυναν, ἐξήγειραν, ἐξανήγειραν· καὶ παρακελευστικὸν
4.86	τὸ κατὰ τὴν τῆς μάχης συμβολήν, ἀνακλητικὸν δὲ τὸ ἐκ 
4.86	τῆς μάχης ἀνακαλοῦν, ἀναπαυστήριον δὲ τὸ καταζευγνύντων ἐπίφθεγμα.
4.86	ἔστι δέ τι καὶ πομπικὸν ἐπὶ πομπαῖς καὶ ἱερουργικὸν ἐπὶ 
4.87	θυσίαις αἰγυπτίοις τε καὶ ἀργείοις καὶ τυρρηνοῖς καὶ ῥωμαίοις. καὶ 
4.87	ὁ μὲν τῇ σάλπιγγι χρώμενος καλεῖται σαλπιγκτής, τὸ δὲ ῥῆμα σαλπίζειν,
4.87	ὁ δ' ἐπὶ τοῖς ἱεροῖς ἱεροσαλπιγκτής· ἄμεινον δὲ τὸ ἱερὸς 
4.87	σαλπιγκτής, διαλυσάντων τοὔνομα. καὶ μένανδρος 
4.87	δέ τινας καλεῖ λῃστοσαλπιγκτάς. 
4.87	  εἰ δὲ δεῖ ἀγλευκεῖ ὄντι τῷ ὀργάνῳ παραμῖξαι γλυκύτητα ἱστορίας,
4.87	παρῆλθε μὲν εἰς τοὺς ἀγῶνας ἡ σάλπιγξ ἐκ τῆς ἐμπολεμίου 
4.87	μελέτης, ἐφ' ἑκάστῃ δὲ τῇ κλήσει τῶν ἀγωνιστῶν ἐπιφθέγγεται ἐκ 
4.88	τοιᾶσδε τῆς αἰτίας. ἕρμων ἦν κωμῳδίας ὑποκριτής· λαχὼν δὲ 
4.88	μετὰ πολλοὺς ὁ μὲν ἀπῆν τοῦ θεάτρου, τῆς φωνῆς ἀποπειρώμενος, 
4.88	τῶν δὲ πρὸ αὐτοῦ πάντων ἐκπεσόντων ἕρμωνα μὲν ὁ κῆρυξ 
4.88	ἀνεκαλεῖτο, ὁ δ' οὐχ ὑπακούσας, ζημίᾳ πληγείς, εἰσηγήσατο τοῦ  
4.88	λοιποῦ τῇ σάλπιγγι τοὺς ἀγωνιστὰς ἀνακαλεῖν. καὶ τὸ μὲν †ἐπιστάδην†
4.88	τὸν σαλπιγκτὴν παραφέρειν εἰς πεντήκοντα στάδια τῇ σάλπιγγι 
4.88	διικνούμενον, ὥσπερ καὶ μόλοκρον ἐπὶ τοῦ φιλοπάτορος αὐλήσαντα 
4.89	δύο σάλπιγξιν, ἴσως ἕωλον· ἀγλαῒς δ' ἡ μεγαλοκλέους σάλπιγγι 
4.89	ὑπερερρωμένως ἐχρήσατο ἀγωνιστηρίῳ τε καὶ πομπικῇ. καὶ μὴν ὅ 
4.89	γε μεγαρεὺς ἡρόδωρος ὁπότε σαλπίζοι, χαλεπὸν ἦν αὐτῷ πλησιάζειν
4.89	πληττομένους διὰ μέγεθος πνεύματος· ἑπτακαίδεκα δὲ περιόδους
4.89	ἀνείλετο τῶν στεφανιτῶν ἀγώνων. ἦν δὲ μέγεθος μὲν 
4.89	τεττάρων πήχεων, ὑπέστρωτο δ' ἄρκτου δοράν, καὶ λεοντῆν ἐπεβέβλητο.
4.89	ἓξ δὲ χοίνικας ἄρτου ἐσιτεῖτο, ὀκτὼ δὲ μνᾶς κρεῶν, οἴνου 
4.90	δὲ δύο ἔπινε χοᾶς. ἐπλήρου δὲ τῷ πνεύματι τὰ μέγιστα τῶν 
4.90	στρατοπέδων, εἰ καὶ ἐκ μηκίστου φθέγξαιτο. περιεῖπε δ' αὐτὸν ἐν 
4.90	τοῖς μάλιστα ὁ πολιορκητὴς δημήτριος. καί ποτε ὁ μὲν τείχει 
4.90	προσέφερέ τινα μηχανήν, ἡ δ' ἦν ἀπειθής τε καὶ ἐπαχθής. καὶ 
4.90	τοίνυν ὁ μὲν ἡρόδωρος δύο ὄργανα λαβὼν στερρὸν ἐνέπνευσε τοῖς 
4.90	ὀργάνοις, τὰ δὲ τοσοῦτον μένος τοῖς στρατιώταις ἐνέπνευσεν ὥστε 
4.90	ῥύμη πολλὴ καὶ δρόμος προσεγένετο τῇ μηχανῇ. 
4.91	  τὸ δὲ κηρύκων γένος ἱερὸν μὲν ἑρμοῦ, κατεκήρυττε δ' ἡσυχίαν 
4.91	ἔν τ' ἀγῶσι καὶ ἱερουργίαις, καὶ σπονδὰς περιήγγελλε καὶ ἐκεχειρίαν 
4.91	ἐπήγγελλε καὶ τοὺς ἀγωνιστὰς ἀνεκήρυττεν. καὶ ἦν ἀγώνισμα 
4.91	σάλπιγγος πρεσβύτερον. εἰς δὲ φιλοτιμίαν τῶν ἐπ' αὐτῷ προελθόντων
4.91	οἵ τε καλούμενοι πόδες συνετέθησαν, ἔλεγχον ἔχοντες εἰς 
4.91	μῆκος πνεύματος· καὶ ἡ τῶν περὶ τοὺς νεὼς οἰκοδομημάτων ἔκδοσις
4.92	σαφηνείας τινὸς δεομένη. πρότερον δ' ὀλυμπίασι τῶν ἐπιχωρίων
4.92	κηρυττόντων, οἳ ταῖς ἱερουργίαις ὑποδιηκονοῦντο, πρῶτος  
4.92	τῶν ξένων ἠγωνίσατο τὰ ὀλύμπια ἀρχίας ὑβλαῖος, καὶ τρεῖς 
4.92	ὀλυμπιάδας ἐφεξῆς ἐνίκα. ἐνίκα δὲ καὶ πυθοῖ, καὶ εἰκών τις ἦν 
4.92	αὐτῷ πυθικὴ καὶ ἐπίγραμμα 
4.92	    ὑβλαίῳ κήρυκι τόδ' ἀρχίᾳ εὐκλέος υἱῷ 
4.92	    δέξαι ἄγαλμ' εὔφρων φοῖβ' ἐπ' ἀπημοσύνῃ, 
4.92	    ὃς τρὶς ἐκάρυξεν τὸν ὀλυμπίᾳ αὐτὸς ἀγῶνα, 
4.92	    οὔθ' ὑπὸ σαλπίγγων οὔτ' ἀναδείγματ' ἔχων. 
4.92	ἀπὸ μὲν δὴ τοῦ κήρυκος ὀνόματα κήρυγμα, κηρυκεία ἐπικηρυκεία, 
4.93	κηρύκειον, καὶ κηρυκεία τέλους τινὸς ὄνομα. κηρύττειν, ἐπικηρυκεύσασθαι,
4.93	ἀκήρυκτος πόλεμος, ἐπικηρύττειν τινὶ χρήματα καὶ ἀντεπικηρύττειν,
4.93	προκηρῦξαι πόλεμον, κατακηρῦξαι ἐκεχειρίαν, κατακηρῦξαι
4.93	ἡσυχίαν, ὃ καὶ κατακελεῦσαι λέγουσιν. ἀνακηρῦξαι ἀγωνιστήν,
4.93	κηρῦξαί τινα τῶν ἀγωνιστῶν, ἀποκηρῦξαι υἱωνὸν ἢ υἱόν. 
4.93	τὸ μέντοι ὄνομα ‘ὁ ἀποκήρυκτος’ οὐκ ἔστιν ἐν χρήσει τῇ παλαιᾷ, 
4.93	θεόπομπος δ' αὐτῷ κέχρηται ὁ συγγραφεύς· 
4.94	ἀλλ' οὐδὲν θεοπόμπῳ σταθμητὸν εἰς ἑρμηνείας κρίσιν. τὸ δ' ἔργον 
4.94	αὐτὸ τῶν κηρύκων κηρυκεῦσαι ἔλεγον, καὶ ἰσαῖός που 
4.94	λέγει κηρυκευσάτω. προκηρῦξαι δ' ἐστὶ τὸ προκαλέσασθαι ὑπὸ κήρυκος,
4.94	καὶ ὑποκηρύξασθαι τὸ προειπεῖν ἡσυχίαν ἢ καὶ ἐπαγγείλασθαί
4.94	τι δημοσίᾳ· προκηρυκευσάμενοι, ὡς ἰσαῖος 
4.94	εἴρηκεν. τάχα δ' ἄν τις τοὺς κήρυκας καὶ ἑρμηνέας καὶ σπονδοφόρους
4.94	καὶ ἐκεχειροφόρους καὶ ἀγγέλους ὀνομάσειεν. τὸ δὲ φθέγμα 
4.94	αὐτῶν μέγα, ἁδρόν, ὑψηλόν, πρόμηκες ἐπίμηκες, σαφές, ἀρτίστομον, 
4.94	συνεχές, διηνεκές, ἀποτάδην φθεγγόμενον, ἀπνευστί, καὶ τἆλλα 
4.94	ὅσα ἐν τοῖς περὶ φωνῆς εἴρηται. 
4.95	  εἰ δὲ καὶ ὄρχησις μέρος μουσικῆς, ῥητέον ὀρχηστής ὀρχηστικός, 
4.95	ὀρχήσασθαι ὑπορχήσασθαι κατορχήσασθαι ἐξορχήσασθαι, ὀρχήματα  
4.95	ὑπορχήματα. τάχα δὲ καὶ ὀρχομενὸς παρὰ τὴν τῶν χαρίτων 
4.95	ὄρχησιν, ὡς εὐφορίων 
4.95	    ὀρχομενὸν χαρίτεσσιν ἀφαρέσιν ὀρχηθέντα. 
4.95	ἐπορχούμενος. ὀρχήστρα, ὀρχηστρίς, ὀρχηστοδιδάσκαλος. σχηματίσασθαι,
4.95	σχηματοποιήσασθαι. εὐσχημοσύνη, εὐρυθμία, εὐαρμοστία. 
4.96	νεῦσαι συναπονεῦσαι, μορφάσαι, παραγαγεῖν τὴν κεφαλήν, διενεγκεῖν, 
4.96	περιενεγκεῖν, περιαγωγῇ χρήσασθαι, τῶν χειρῶν περιαγωγῇ, πηδῆσαι,
4.96	πυρριχίσαι· πυρρίχη ἐνόπλιος ὄρχησις. εἴποις δ' ἂν ὀρχηστὴν 
4.96	κοῦφον, ἐλαφρόν, πηδητικόν, ἁλτικόν, εὐάρμοστον, εὔρυθμον, 
4.96	εὐσχήμονα πολυσχήμονα, ὑγρόν, ἐναργῆ, ἐνδεικτικόν, δηλωτικόν, 
4.96	ἐπιδεικτικόν, παντοδαπόν, εὐτράπελον, εὔτρεπτον, δημοτερπῆ 
4.96	ὀχλοτερπῆ, δημαγωγικόν, ῥᾴδιον, πρόχειρον, εὔκολον, ὑγρομελῆ, 
4.97	εὐκαμπῆ, λυγιστικόν, ἐπικλώμενον, ἐξυγραινόμενον, ταχύχειρα ταχύπουν,
4.97	εὐκέφαλον, εὔφορον ἰσόφορον, εὔτακτον· καὶ τὰ πράγματα 
4.97	κουφότητα, ἐλαφρότητα, πήδημα, ἅλμα, εὐαρμοστίαν, εὐρυθμίαν, 
4.97	εὐσχημοσύνην, ὑγρότητα, ἐναργότητα, ἔνδειξιν, δήλωσιν, ἐπίδειξιν, 
4.97	πανήγυριν, τέρψιν, ῥᾳστώνην, εὐκολίαν, λυγισμόν, κάμψιν, παραγωγήν,
4.97	παραφοράν, εὐχειρίαν ὀξυχειρίαν ταχυχειρίαν, εὐποδίαν, 
4.98	εὐφορίαν ἰσοφορίαν, εὐταξίαν. καὶ τὰ ῥήματα κουφισθῆναι, ἐλαφρίσασθαι,
4.98	πηδῆσαι, παραδηλῶσαι, ἐπιδείξασθαι ἐνδείξασθαι παρενδείξασθαι
4.98	παρεπιδείξασθαι, λυγίσαι τὸ σῶμα, κάμψαι, κλάσαι. 
4.98	καὶ τὰ ἐπιρρήματα ὀρχηστικῶς, εὐσχημόνως πολυσχημόνως, εὐρύθμως,
4.98	εὐαρμόστως, ὑγρῶς, ἐναργῶς, ἐνδεικτικῶς, δηλωτικῶς, ἐπιδεικτικῶς,
4.98	πανηγυρικῶς, τερπνῶς, ῥᾳδίως, εὐκόλως, εὐφόρως ἰσοφόρως,
4.98	εὐτάκτως· τὰ γὰρ ἀπὸ τῶν ἄλλων τραχέα. 
4.99	  εἴδη δ' ὀρχημάτων ἐμμέλεια τραγική, κόρδακες κωμικοί, σίκιννις
4.99	σατυρική. ἐνόπλιοι ὀρχήσεις πυρρίχη τε καὶ τελεσιάς, ἐπώνυμοι 
4.99	δύο κρητῶν ὀρχηστῶν, πυρρίχου τε καὶ τελεσίου. ἐκαλεῖτο δέ τι 
4.99	καὶ ξιφισμὸς καὶ ποδισμός, καὶ διαρρικνοῦσθαι, ὅπερ ἦν τὸ 
4.99	τὴν ὀσφὺν φορτικῶς περιάγειν. ἦν δὲ καὶ κῶμος εἶδος ὀρχήσεως 
4.100	καὶ τετράκωμος, ἡρακλέους ἱερὰ καὶ πολεμική. ἦν δὲ καὶ κωμαστικὴ
4.100	μάχην καὶ πληγὰς ἔχουσα, καὶ ἡδύκωμος ἡδίων, καὶ κνισμὸς 
4.100	καὶ ὄκλασμα· οὕτω γὰρ ἐν θεσμοφοριαζούσαις ὀνομάζεται
4.100	τὸ ὄρχημα τὸ περσικὸν καὶ σύντονον. τὴν δ' αὐτὴν καὶ ὑγρὰν 
4.100	ὠνόμαζον. καὶ φαλλικὸν ἐπὶ διονύσῳ, καὶ καλλίνικος ἐφ' ἡρακλεῖ.
4.100	καὶ κολαβρισμὸς θρᾴκιον ὄρχημα καὶ καρικόν· ἦν δὲ καὶ 
4.100	τοῦτο ἐνόπλιον. καὶ βαυκισμὸς βαύκου ὀρχηστοῦ κῶμος ἐπώνυμος,
4.100	ἁβρά τις ὄρχησις καὶ τὸ σῶμα ἐξυγραίνουσα καὶ στρόβιλος. 
4.101	μακτρισμὸς δὲ καὶ ἀπόκινος καὶ ἀπόσεισις καὶ ἴγδις ἀσελγῆ εἴδη 
4.101	ὀρχήσεων ἐν τῇ τῆς ὀσφύος περιφορᾷ. ὁ δὲ μόθων φορτικὸν 
4.101	ὄρχημα καὶ ναυτικόν. τὴν δὲ γέρανον κατὰ πλῆθος ὠρχοῦντο, 
4.101	ἕκαστος ὑφ' ἑκάστῳ κατὰ στοῖχον, τὰ ἄκρα ἑκατέρωθεν τῶν ἡγεμόνων 
4.101	ἐχόντων, τῶν περὶ θησέα πρῶτον περὶ τὸν δήλιον βωμὸν ἀπομιμησαμένων
4.101	τὴν ἀπὸ τοῦ λαβυρίνθου ἔξοδον. καὶ διποδία δ' 
4.102	ὄρχημα λακωνικόν. ἦν δὲ καὶ γίγγρας πρὸς αὐλὸν ὄρχημα, ἐπώνυμον
4.102	τοῦ αὐλήματος. ἑκατερίδες δὲ καὶ θερμαυστρίδες ἔντονα 
4.102	ὀρχήματα, τὸ μὲν χειρῶν κίνησιν ἀσκοῦν, ἡ δὲ θερμαυστρὶς πηδητικόν.
4.102	τὰ δ' ἐκλακτίσματα γυναικῶν ἦν ὀρχήματα· ἔδει δ' ὑπὲρ τὸν 
4.102	ὦμον ἐκλακτίσαι. καὶ βίβασις δέ τι ἦν εἶδος λακωνικῆς ὀρχήσεως, 
4.102	ἧς καὶ τὰ ἆθλα προυτίθετο οὐ τοῖς παισὶ μόνον ἀλλὰ καὶ ταῖς κόραις·
4.102	ἔδει δ' ἅλλεσθαι καὶ ψαύειν τοῖς ποσὶ πρὸς τὰς πυγάς, καὶ 
4.102	ἠριθμεῖτο τὰ πηδήματα, ὅθεν καὶ ἐπὶ μιᾶς ἦν ἐπίγραμμα
4.102	
4.102	    χείλιά †ποκα† βίβαντι, πλεῖστα δὴ τῶν πήποκα. 
4.103	  τὰς δὲ πινακίδας ὠρχοῦντο οὐκ οἶδα εἴτ' ἐπὶ πινάκων εἴτε πίνακας
4.103	φέροντες· τὸ γὰρ κερνοφόρον ὄρχημα οἶδ' ὅτι λίκνα ἢ 
4.103	ἐσχαρίδας φέροντες· κέρνα δὲ ταῦτα ἐκαλεῖτο. τὸ δ' ἰωνικὸν 
4.103	ἀρτέμιδι ὠρχοῦντο σικελιῶται μάλιστα. 
4.103	τὸ δ' ἀγγελικὸν ἐμιμεῖτο σχήματα ἀγγέλων. ὁ δὲ μορφασμὸς παντοδαπῶν
4.103	ζῴων ἦν μίμησις. ἦν δέ τι καὶ σκώψ, τὸ δ' αὐτὸ καὶ 
4.103	σκωπίας, εἶδος ὀρχήσεως ἔχον τινὰ τοῦ τραχήλου περιφορὰν κατὰ τὴν 
4.103	τοῦ ὄρνιθος μίμησιν, ὃς ὑπ' ἐκπλήξεως πρὸς τὴν ὄρχησιν ἁλίσκεται. 
4.104	ὁ δὲ λέων ὀρχήσεως φοβερᾶς εἶδος. ἦν δέ τινα καὶ λακωνικὰ 
4.104	ὀρχήματα, διὰ μαλέας· σειληνοὶ δ' ἦσαν, καὶ ὑπ' αὐτοῖς σάτυροι 
4.104	ὑπότρομα ὀρχούμενοι. καὶ ἴθυμβοι ἐπὶ διονύσῳ, καὶ καρυάτιδες  
4.104	ἐπ' ἀρτέμιδι. καὶ βαρυλλικά, τὸ μὲν εὕρημα βαρυλλίχου, προσωρχοῦντο
4.104	δὲ γυναῖκες ἀρτέμιδι καὶ ἀπόλλωνι. οἱ δ' ὑπογύπωνες 
4.104	γερόντων ὑπὸ βακτηρίαις τὴν μίμησιν εἶχον· οἱ δὲ γύπωνες ξυλίνων 
4.104	κώλων ἐπιβαίνοντες ὠρχοῦντο, διαφανῆ ταραντινίδια ἀμπεχόμενοι. 
4.104	καὶ μὴν ἐσχάρινθον ὄρχημα ἐπώνυμον ἦν τοῦ εὑρόντος αὐλητοῦ, 
4.105	τυρβασίαν δ' ἐκάλουν τὸ ὄρχημα τὸ διθυραμβικόν, μιμητικὴν δὲ δι' 
4.105	ἧς ἐμιμοῦντο τοὺς ἐπὶ τῇ κλοπῇ τῶν ἑώλων κρεῶν ἁλισκομένους. 
4.105	λομβρότερον δ' ἦν ὃ ὠρχοῦντο γυμνοὶ σὺν αἰσχρολογίᾳ. ἦν δὲ καὶ 
4.105	τὸ σχιστὰς ἕλκειν σχῆμα ὀρχήσεως χωρικῆς, ἔδει δὲ πηδῶντα ἐπαλλάττειν
4.105	τὰ σκέλη. καὶ μὴν τραγικῆς ὀρχήσεως σχήματα σιμὴ χείρ, 
4.105	καλαθίσκος, χεὶρ καταπρανής, ξύλου παράληψις, διπλῆ, θερμαυστρίς, 
4.105	κυβίστησις, παραβῆναι τὰ τέτταρα. ὁ δὲ τετράκωμος, τὸ τῆς 
4.105	ὀρχήσεως εἶδος, οὐκ οἶδα εἴ τι προσῆκον ἦν τοῖς ἀθήνησι τετρακώμοις,
4.105	οἳ ἦσαν πειραιεῖς φαληρεῖς ξυπεταίονες θυμοιτάδαι. 
4.106	  τούτοις δ' ἂν προσήκοι χορός, χορευτής, χοροποιία, χοροστασία, 
4.106	χορικὸν μέλος, χορεῦσαι, συγχορευτής, χορηγός, χορηγία, χορήγιον 
4.106	ὁ τόπος οὗ ἡ παρασκευὴ τοῦ χοροῦ. πρόσχορον δ' ἀριστοφάνης 
4.106	τὴν συγχορεύουσαν κέκληκεν· τὴν δ' αὐτὴν καὶ συγχορεύτριαν.
4.106	ἡγεμὼν χοροῦ, κορυφαῖος χοροῦ, χορολέκτης,
4.106	χοροποιός, διδάσκαλος ὑποδιδάσκαλος, χοροδιδάσκαλος, 
4.106	δεξιοστάτης ἀριστεροστάτης, δευτεροστάτης τριτοστάτης, καὶ τὴν 
4.107	γυναῖκα δὲ τριτοστάτιν ἀριστοφάνης καλεῖ. παιδικὸς 
4.107	χορός, ἀνδρικός, κωμικός, τραγικός. καὶ ἡμιχόριον δὲ καὶ διχορία 
4.107	καὶ ἀντιχόρια. ἔοικε δὲ ταὐτὸν εἶναι ταυτὶ τὰ τρία ὀνόματα· 
4.107	ὁπόταν γὰρ ὁ χορὸς εἰς δύο μέρη τμηθῇ, τὸ μὲν πρᾶγμα καλεῖται 
4.107	διχορία, ἑκατέρα δ' ἡ μοῖρα ἡμιχόριον, ἃ δ' ἀντᾴδουσιν, ἀντιχόρια. 
4.107	τριχορίαν δὲ τύρταιος ἔστησε, τρεῖς λακώνων χορούς, καθ' ἡλικίαν 
4.107	ἑκάστην, παῖδας ἄνδρας γέροντας. ἐπὶ δὲ χοροῦ καὶ συμφωνία 
4.108	καὶ συνῳδία καὶ συναυλία. καὶ ἡ μὲν εἴσοδος τοῦ χοροῦ πάροδος 
4.108	καλεῖται, ἡ δὲ κατὰ χρείαν ἔξοδος ὡς πάλιν εἰσιόντων μετάστασις, ἡ 
4.108	δὲ μετὰ ταύτην εἴσοδος ἐπιπάροδος, ἡ δὲ τελευταία ἔξοδος ἄφοδος. 
4.108	καὶ ἐπεισόδιον δ' ἐν δράμασι πρᾶγμα πράγματι συναπτόμενον. καὶ 
4.108	μέλος δέ τι ἐξόδιον, ὃ ἐξιόντες ᾖδον. μέρη δὲ χοροῦ στοῖχος καὶ 
4.108	ζυγόν. καὶ τραγικοῦ μὲν χοροῦ ζυγὰ πέντε ἐκ τριῶν καὶ στοῖχοι 
4.109	τρεῖς ἐκ πέντε· πεντεκαίδεκα γὰρ ἦσαν ὁ χορός. καὶ κατὰ τρεῖς μὲν 
4.109	εἰσῄεσαν, εἰ κατὰ ζυγὰ γίνοιτο ἡ πάροδος· εἰ δὲ κατὰ στοίχους, 
4.109	ἀνὰ πέντε εἰσῄεσαν. ἔσθ' ὅτε δὲ καὶ καθ' ἕνα ἐποιοῦντο τὴν 
4.109	πάροδον. ὁ δὲ κωμικὸς χορὸς τέτταρες καὶ εἴκοσιν ἦσαν οἱ χορευταί,
4.109	ζυγὰ ἕξ, ἕκαστον δὲ ζυγὸν ἐκ τεττάρων, στοῖχοι δὲ τέτταρες,
4.109	ἓξ ἄνδρας ἔχων ἕκαστος στοῖχος. ὁπότε μὴν ἀντὶ τετάρτου 
4.109	ὑποκριτοῦ δέοι τινὰ τῶν χορευτῶν εἰπεῖν ἐν ᾠδῇ, παρασκήνιον καλεῖται
4.110	τὸ πρᾶγμα, ὡς ἐν ἀγαμέμνονι αἰσχύλου· εἰ δὲ τέταρτος 
4.110	ὑποκριτής τι παραφθέγξαιτο, τοῦτο παραχορήγημα ὀνομάζεται, καὶ 
4.110	πεπρᾶχθαί φασιν αὐτὸ ἐν μέμνονι αἰσχύλου. τὸ δὲ παλαιὸν ὁ 
4.110	τραγικὸς χορὸς πεντήκοντα ἦσαν, ἄχρι τῶν εὐμενίδων αἰσχύλου· πρὸς 
4.110	δὲ τὸν ὄχλον αὐτῶν τοῦ πλήθους ἐκπτοηθέντος συνέστειλεν ὁ νόμος 
4.110	εἰς ἐλάττω ἀριθμὸν τὸν χορόν. 
4.111	  τῶν δὲ χορικῶν ᾀσμάτων τῶν κωμικῶν ἕν τι καὶ ἡ παράβασις,
4.111	ὅταν ἃ ὁ ποιητὴς πρὸς τὸ θέατρον βούλεται λέγειν, ὁ 
4.111	χορὸς παρελθὼν λέγῃ. ἐπιεικῶς δ' αὐτὸ ποιοῦσιν οἱ κωμῳδοποιηταί,
4.111	τραγικὸν δ' οὐκ ἔστιν· ἀλλ' εὐριπίδης αὐτὸ πεποίηκεν ἐν 
4.111	πολλοῖς δράμασιν. ἐν μέν γε τῇ δανάῃ τὸν χορὸν τὰς γυναῖκας 
4.111	ὑπὲρ αὑτοῦ τι ποιήσας παρᾴδειν, ἐκλαθόμενος ὡς ἄνδρας λέγειν 
4.111	ἐποίησε τῷ σχήματι, τῆς λέξεως τὰς γυναῖκας. καὶ σοφοκλῆς δ' 
4.111	αὐτὸ ἐκ τῆς πρὸς ἐκεῖνον ἁμίλλης ποιεῖ σπανιάκις, ὥσπερ ἐν ἱππόνῳ.
4.112	τῆς μέντοι παραβάσεως τῆς κωμικῆς ἑπτὰ ἂν εἴη μέρη, 
4.112	κομμάτιον παράβασις μακρὸν στροφὴ ἐπίρρημα ἀντίστροφος ἀντεπίρρημα,
4.112	ὧν τὸ μὲν κομμάτιον καταβολή τίς ἐστι βραχέος μέλους,
4.112	ἡ δὲ παράβασις ὡς τὸ πολὺ μὲν ἐν ἀναπαίστῳ μέτρῳ, εἰ δ' 
4.112	οὖν καὶ ἐν ἄλλῳ, ἀνάπαιστα τὴν ἐπίκλην ἔχει. τὸ δ' ὀνομαζόμενον 
4.112	μακρὸν ἐπὶ τῇ παραβάσει βραχὺ μελύδριόν ἐστιν, ἀπνευστὶ ᾀδόμενον. 
4.112	τῇ δὲ στροφῇ ἐν κώλοις προᾳσθείσῃ τὸ ἐπίρρημα ἐν τετραμέτροις 
4.112	ἐπάγεται. καὶ τῆς ἀντιστρόφου τῇ στροφῇ ἀντᾳσθείσης, τὸ ἀντεπίρρημα
4.112	τελευταῖον ὂν τῆς παραβάσεώς ἐστι τετράμετρα, οὐκ 
4.112	ἐλάττω τὸν ἀριθμὸν τοῦ ἐπιρρήματος. 
4.113	  εἰσὶ δ' ἀπὸ τούτων καὶ ὑποκριταὶ καὶ ὑπόκρισις καὶ ἀντίκρισις, 
4.113	καὶ ὑποκρίνασθαι τὰ ἰαμβεῖα, διαθέσθαι, σχηματίσασθαι, ῥῆσιν διαπεράνασθαι,
4.113	ῥῆσιν ἀποτεῖναι, εἶρα 
4.113	ὑπορχήσασθαι, ἐνδείξασθαι παρενδείξασθαι, νεῦσαι, χλευάσαι, μορφάσαι.
4.113	στιχομυθεῖν δ' ἔλεγον τὸ παρ' ἓν ἰαμβεῖον ἀντιλέγειν, 
4.114	καὶ τὸ πρᾶγμα στιχομυθίαν. εἴποις δ' ἂν βαρύστονος ὑποκριτής, 
4.114	βομβῶν περιβομβῶν, ληκυθίζων, λαρυγγίζων, φαρυγγίζων· βαρύφωνος
4.114	δὲ καὶ λεπτόφωνος καὶ γυναικόφωνος καὶ στρηνόφωνος, 
4.114	καὶ ὅσα σὺν τούτοις ἄλλα, ἐν τοῖς περὶ φωνῆς προείρηται. 
4.114	ἀναζυγῶσαι δὲ τὸ φθέγμα ἔλεγον, καὶ καταπεπνῖχθαι τὸ φθέγμα. 
4.114	καὶ ἀριστοφάνης πού φησι 
4.114	    φθέγξαι σὺ τὴν φωνὴν ἀνατειχίσας ἄνω. 
4.114	ὁ δ' αὐτὸς καὶ 
4.114	    φθέγμα κεκράτηκεν.  
4.115	  καὶ σκευὴ μὲν ἡ τῶν ὑποκριτῶν στολή ἡ δ' αὐτὴ καὶ σωμάτιον
4.115	ἐκαλεῖτο σκευοποιὸς δ' ὁ προσωποποιός· καὶ ἔστιν εἰπεῖν 
4.115	πρόσωπον προσωπεῖον προσωπίς, μορμολυκεῖον, γοργόνειον. καὶ 
4.115	τὰ ὑποδήματα κόθορνοι μὲν τὰ τραγικὰ καὶ ἐμβάδες, ἐμβάται 
4.116	δὲ τὰ κωμικά. καὶ ἐσθῆτες μὲν τραγικαὶ ποικίλον οὕτω 
4.116	γὰρ ἐκαλεῖτο ὁ χιτών τὰ δ' ἐπιβλήματα ξυστίς, βατραχίς, χλανίς, 
4.116	χλαμὺς διάχρυσος, χρυσόπαστος, στατός, φοινικίς, τιάρα, καλύπτρα, 
4.116	μίτρα· ἀγρηνόν τὸ δ' ἦν πλέγμα ἐξ ἐρίων δικτυῶδες περὶ πᾶν 
4.116	τὸ σῶμα, ὃ τειρεσίας ἐπεβάλλετο ἤ τις ἄλλος μάντις κόλπωμα, 
4.116	ὃ ὑπὲρ τὰ ποικίλα ἐνεδύοντο οἱ ἀτρεῖς καὶ οἱ ἀγαμέμνονες καὶ 
4.116	ὅσοι τοιοῦτοι, ἐφαπτίς, συστρεμμάτιόν τι πορφυροῦν ἢ φοινικοῦν, 
4.116	ὃ περὶ τὴν χεῖρα εἶχον οἱ πολεμοῦντες ἢ οἱ θηρῶντες. ὁ δὲ κροκωτὸς 
4.117	ἱμάτιον· διόνυσος δ' αὐτῷ ἐχρῆτο καὶ μασχαλιστῆρι ἀνθινῷ καὶ 
4.117	θύρσῳ. οἱ δ' ἐν δυστυχίαις ὄντες ἢ λευκὰ δυσπινῆ εἶχον, μάλιστα 
4.117	οἱ φυγάδες, ἢ φαιὰ ἢ μέλανα ἢ μήλινα ἢ γλαύκινα· ῥάκια δὲ φιλοκτήτου
4.117	καὶ τηλέφου ἡ στολή. καὶ νεβρίδες δὲ καὶ διφθέραι καὶ 
4.117	μάχαιραι καὶ σκῆπτρα καὶ δόρατα καὶ τόξα καὶ φαρέτρα καὶ κηρύκεια
4.117	καὶ ῥόπαλα καὶ λεοντῆ καὶ παντευχία μέρη τραγικῆς ἀνδρείας 
4.118	σκευῆς. γυναικείας δὲ συρτὸς πορφυροῦς, παράπηχυ λευκὸν τῆς 
4.118	βασιλευούσης· τῆς δ' ἐν συμφορᾷ ὁ μὲν συρτὸς μέλας, τὸ δὲ περίβλημα
4.118	γλαύκινον ἢ μήλινον. ἡ δὲ σατυρικὴ ἐσθὴς νεβρίς, αἰγῆ, 
4.118	ἣν καὶ ἰξαλῆν ἐκάλουν καὶ τραγῆν, καί που καὶ παρδαλῆ ὑφασμένη, 
4.118	καὶ τὸ θήραιον τὸ διονυσιακόν, καὶ χλανὶς ἀνθινή, καὶ φοινικοῦν  
4.118	ἱμάτιον, καὶ χορταῖος, χιτὼν δασύς, ὃν οἱ σειληνοὶ φοροῦσιν. κωμικὴ
4.118	δὲ ἐσθὴς ἐξωμίς· ἔστι δὲ χιτὼν λευκὸς ἄσημος, κατὰ τὴν 
4.119	ἀριστερὰν πλευρὰν ῥαφὴν οὐκ ἔχων, ἄγναπτος. γερόντων δὲ φόρημα
4.119	ἱμάτιον, καμπύλη· φοινικὶς ἢ μελαμπόρφυρον ἱμάτιον φόρημα 
4.119	νεωτέρων. πήρα βακτηρία διφθέρα ἐπὶ τῶν ἀγροίκων. καὶ πορφυρᾷ 
4.119	δ' ἐσθῆτι χρῶνται οἱ νεανίσκοι, οἱ δὲ παράσιτοι μελαίνῃ ἢ φαιᾷ, 
4.119	πλὴν ἐν σικυωνίῳ λευκῇ, ὅτε μέλλει γαμεῖν 
4.119	ὁ παράσιτος. τῇ δὲ τῶν δούλων ἐξωμίδι καὶ ἱματίδιόν τι πρόσκειται
4.119	λευκόν, ὃ ἐγκόμβωμα λέγεται ἢ †ἐπίρρημα†. τῷ δὲ μαγείρῳ
4.119	διπλῆ ἄγναπτος ἡ ἐσθής. ἡ δὲ γυναικῶν ἐσθὴς κωμικῶν, ἡ 
4.119	μὲν τῶν γραῶν μηλίνη ἢ ἀερίνη, πλὴν ἱερειῶν· ταύταις δὲ λευκή. 
4.120	αἱ δὲ μαστροποὶ ἢ μητέρες ἑταιρῶν ταινίδιόν τι πορφυροῦν περὶ τῇ 
4.120	κεφαλῇ ἔχουσιν. ἡ δὲ τῶν νέων λευκὴ ἢ βυσσίνη, ἐπικλήρων δὲ 
4.120	λευκὴ κροσσωτή. πορνοβοσκοὶ δὲ χιτῶνι βαπτῷ καὶ ἀνθινῷ περιβολαίῳ
4.120	ἤσθηνται, ῥάβδον εὐθεῖαν φέροντες· ἄρεσκος καλεῖται ἡ ῥάβδος. 
4.120	τοῖς δὲ παρασίτοις πρόσεστι καὶ στλεγγὶς καὶ λήκυθος, ὡς τοῖς ἀγροίκοις
4.120	λαγωβόλον. ἐνίαις δὲ γυναιξὶ καὶ παράπηχυ καὶ συμμετρία, 
4.120	ὅπερ ἐστὶ χιτὼν ποδήρης, ἁλουργὴς κύκλῳ. 
4.121	  ἐπεὶ δὲ καὶ τὸ θέατρον οὐ μικρὸν μέρος ἐστὶ τῶν μουσικῶν, 
4.121	αὐτὸ μὲν ἂν εἴποις θέατρον καὶ διονυσιακὸν θέατρον καὶ ληναϊκόν, 
4.121	καὶ τὸ πλῆθος θεατάς. ἀριστοφάνης δὲ συνθεάτριαν
4.121	εἴρηκεν, ὥστ' οὐ θεατὴν μόνον εἴποις ἂν ἀλλὰ καὶ 
4.121	θεάτριαν, κατὰ δὲ πλάτωνα καὶ θεατροκρατίαν. 
4.121	τοὺς δ' ἀναβασμοὺς καὶ βάθρα καὶ ἕδρας καὶ ἑδώλια, καὶ ἑδωλιάζειν τὸ 
4.121	συγκαθίζειν. πρῶτον δὲ ξύλον ἡ προεδρία, μάλιστα μὲν δικαστηρίων, 
4.121	ἐφ' ὧν καὶ τὸν πρῶτον καθίζοντα πρωτόβαθρον φερεκράτης
4.122	εἴρηκεν ὁ κωμῳδοδιδάσκαλος· ἴσως δ' ἂν καὶ ἐπὶ θεάτρου 
4.122	κατὰ κατάχρησιν λέγοις. τὸ μέντοι τὰ ἑδώλια ταῖς πτέρναις κατακρούειν
4.122	πτερνοκοπεῖν ἔλεγον· ἐποίουν δὲ τοῦτο, ὁπότε τινὰ ἐκβάλοιεν,
4.122	ἐφ' οὗ καὶ τὸ κλώζειν καὶ τὸ συρίττειν. ἐκαλεῖτο δέ τι καὶ 
4.122	βουλευτικὸν μέρος τοῦ θεάτρου καὶ ἐφηβικόν. ἔξεστι δὲ καὶ τὸ παραπέτασμα
4.122	αὐλαίαν καλεῖν, ὑπερείδου εἰπόντος ἐν τῷ κατὰ πατροκλέους.
4.122	‘οἱ δ' ἐννέα ἄρχοντες εἱστιῶντο ἐν τῇ 
4.122	στοᾷ, περιφραξάμενοί τι μέρος αὐτῆς αὐλαίᾳ.’ 
4.123	  μέρη δὲ θεάτρου πυλὶς καὶ ψαλὶς καὶ κατατομή, κερκίδες, 
4.123	σκηνή, ὀρχήστρα, λογεῖον, προσκήνιον, παρασκήνια, ὑποσκήνια. καὶ 
4.123	σκηνὴ μὲν ὑποκριτῶν ἴδιον, ἡ δ' ὀρχήστρα τοῦ χοροῦ, ἐν ᾗ καὶ ἡ 
4.123	θυμέλη, εἴτε βῆμά τι οὖσα εἴτε βωμός. ἐπὶ δὲ τῆς σκηνῆς καὶ ἀγυιεὺς 
4.123	ἔκειτο βωμὸς ὁ πρὸ τῶν θυρῶν, καὶ τράπεζα πέμματα ἔχουσα, ἣ 
4.123	θεωρὶς ὠνομάζετο ἢ θυωρίς. ἐλεὸς δ' ἦν τράπεζα ἀρχαία· ἐφ' ἣν 
4.124	πρὸ θέσπιδος εἷς τις ἀναβὰς τοῖς χορευταῖς ἀπεκρίνατο. τὸ δ'  
4.124	ὑποσκήνιον κίοσι καὶ ἀγαλματίοις ἐκεκόσμητο πρὸς τὸ θέατρον τετραμμένοις,
4.124	ὑπὸ τὸ λογεῖον κείμενον. τριῶν δὲ τῶν κατὰ τὴν σκηνὴν 
4.124	θυρῶν ἡ μέση μὲν βασίλειον ἢ σπήλαιον ἢ οἶκος ἔνδοξος ἢ πᾶν τοῦ 
4.124	πρωταγωνιστοῦντος τοῦ δράματος, ἡ δὲ δεξιὰ τοῦ δευτεραγωνιστοῦντος
4.124	καταγώγιον· ἡ δ' ἀριστερὰ τὸ εὐτελέστατον ἔχει πρόσωπον 
4.125	ἢ ἱερὸν ἐξηρημωμένον, ἢ ἄοικός ἐστιν. ἐν δὲ τραγῳδίᾳ ἡ μὲν 
4.125	δεξιὰ θύρα ξενών ἐστιν, εἰρκτὴ δ' ἡ λαιά. τὸ δὲ κλισίον ἐν κωμῳδίᾳ
4.125	παράκειται παρὰ τὴν οἰκίαν, παραπετάσματι δηλούμενον. καὶ 
4.125	ἔστι μὲν σταθμὸς ὑποζυγίων, καὶ αἱ θύραι αὐτοῦ μείζους δοκοῦσι, 
4.125	καλούμεναι κλισιάδες, πρὸς τὸ καὶ τὰς ἁμάξας εἰσελαύνειν καὶ τὰ 
4.125	σκευοφόρα. ἐν δ' ἀντιφάνους ἀκεστρίᾳ καὶ ἐργαστήριον
4.125	γέγονεν· φησὶ γοῦν 
4.125	  †εἰ γὰρ ἔστιν ἐργαστήριον οἰκίας† τὸ κλίσιον 
4.125	  πρότερόν ποτ' ἦν τοῖς ἐξ ἀγροῦ βουσὶ σταθμός 
4.125	  καὶ τοῖς ὄνοις, πεποίηκεν ἐργαστήριον. 
4.126	παρ' ἑκάτερα δὲ τῶν δύο θυρῶν τῶν περὶ τὴν μέσην ἄλλαι δύο εἶεν 
4.126	ἄν· μηχαναὶ δ' ἑκατέρωθεν, πρὸς αἷς αἱ περίακτοι συμπεπήγασιν, 
4.126	ἡ μὲν δεξιὰ τὰ ἔξω πόλεως δηλοῦσα, ἡ δ' ἑτέρα τὰ ἐκ πόλεως, 
4.126	μάλιστα τὰ ἐκ λιμένος· καὶ θεούς τε θαλαττίους ἐπάγει, καὶ πάνθ'  
4.126	ὅσα ἐπαχθέστερα ὄντα ἡ μηχανὴ φέρειν ἀδυνατεῖ. εἰ δ' ἐπιστραφεῖεν 
4.126	αἱ περίακτοι, ἡ δεξιὰ μὲν ἀμείβει τόπον, ἀμφότεραι δὲ χώραν ὑπαλλάττουσιν.
4.126	τῶν μέντοι παρόδων ἡ μὲν δεξιὰ ἀγρόθεν ἢ ἐκ λιμένος
4.127	ἢ ἐκ πόλεως ἄγει· οἱ δ' ἀλλαχόθεν πεζοὶ ἀφικνούμενοι κατὰ 
4.127	τὴν ἑτέραν εἰσίασιν. εἰσελθόντες δὲ κατὰ τὴν ὀρχήστραν ἐπὶ τὴν 
4.127	σκηνὴν ἀναβαίνουσι διὰ κλιμάκων· τῆς δὲ κλίμακος οἱ βαθμοὶ κλιμακτῆρες
4.127	καλοῦνται. 
4.127	  εἴη δ' ἂν τῶν ἐκ θεάτρου καὶ ἐκκύκλημα καὶ μηχανὴ καὶ 
4.127	ἐξώστρα καὶ σκοπὴ καὶ τεῖχος καὶ πύργος καὶ φρυκτώριον καὶ 
4.127	διστεγία καὶ κεραυνοσκοπεῖον καὶ βροντεῖον καὶ θεολογεῖον καὶ γέρανος
4.127	καὶ αἰῶραι καὶ καταβλήματα καὶ ἡμικύκλιον καὶ στροφεῖον καὶ 
4.128	χαρώνιοι κλίμακες καὶ ἀναπιέσματα. καὶ τὸ μὲν ἐκκύκλημα 
4.128	ἐπὶ ξύλων ὑψηλὸν βάθρον, ᾧ ἐπίκειται θρόνος· δείκνυσι δὲ τὰ ὑπὸ 
4.128	σκηνὴν ἐν ταῖς οἰκίαις ἀπόρρητα πραχθέντα. καὶ τὸ ῥῆμα τοῦ ἔργου 
4.128	καλεῖται ἐκκυκλεῖν. ἐφ' οὗ δ' εἰσάγεται τὸ ἐκκύκλημα, εἰσκύκλημα 
4.128	ὀνομάζεται. καὶ χρὴ τοῦτο νοεῖσθαι καθ' ἑκάστην θύραν, ἵν' ᾖ καθ' 
4.128	ἑκάστην οἰκίαν. ἡ μηχανὴ δὲ θεοὺς δείκνυσι καὶ ἥρως τοὺς ἐν 
4.128	ἀέρι βελλεροφόντας ἢ περσέας, καὶ κεῖται κατὰ τὴν ἀριστερὰν πάροδον,
4.128	ὑπὲρ τὴν σκηνὴν τὸ ὕψος. ὃ δ' ἐστὶν ἐν τραγῳδίᾳ μηχανή, 
4.129	τοῦτο καλοῦσιν ἐν κωμῳδίᾳ κράδην. δῆλον δ' ὅτι συκῆς ἐστι  
4.129	μίμησις· κράδην γὰρ τὴν συκῆν καλοῦσιν οἱ ἀττικοί. τὴν δ' 
4.129	ἐξώστραν ταὐτὸ τῷ ἐκκυκλήματι νομίζουσιν. ἡ σκοπὴ δὲ 
4.129	πεποίηται κατασκόποις ἢ τοῖς ἄλλοις ὅσοι προσκοποῦσιν, καὶ τὸ 
4.129	τεῖχος καὶ ὁ πύργος ὡς ἀφ' ὕψους ἰδεῖν. τὸ δὲ φρυκτώριον τῷ 
4.129	ὀνόματι δηλοῖ τὸ ἔργον. ἡ δὲ διστεγία ποτὲ μὲν ἐν οἴκῳ βασιλείῳ
4.129	διῆρες δωμάτιον, οἷον ἀφ' οὗ ἐν φοινίσσαις ἡ ἀντιγόνη
4.129	βλέπει τὸν στρατόν, ποτὲ δὲ καὶ κέραμος, ἀφ' οὗ βάλλουσι τῷ 
4.130	κεράμῳ· ἐν δὲ κωμῳδίᾳ ἀπὸ τῆς διστεγίας πορνοβοσκοί τι κατοπτεύουσιν
4.130	ἢ γρᾴδια ἢ γύναια καταβλέπει. κεραυνοσκοπεῖον 
4.130	δὲ καὶ βροντεῖον, τὸ μέν ἐστι περίακτος ὑψηλή· τὸ δὲ βροντεῖον, 
4.130	ὑπὸ τῇ σκηνῇ ὄπισθεν ἀσκοὶ ψήφων ἔμπλεοι διωγκωμένοι φέρονται 
4.130	κατὰ χαλκωμάτων. ἀπὸ δὲ τοῦ θεολογείου ὄντος ὑπὲρ τὴν 
4.130	σκηνὴν ἐν ὕψει ἐπιφαίνονται θεοί, ὡς ὁ ζεὺς καὶ οἱ περὶ αὐτὸν 
4.130	ἐμ ψυχοστασίᾳ. ἡ δὲ γέρανος μηχάνημά ἐστιν ἐκ μετεώρου καταφερόμενον
4.130	ἐφ' ἁρπαγῇ σώματος, ᾧ κέχρηται ἠὼς ἁρπάζουσα τὸ 
4.131	σῶμα τὸ μέμνονος. αἰώρας δ' ἂν εἴποις τοὺς κάλως, οἳ κατήρτηνται
4.131	ἐξ ὕψους ὡς ἀνέχειν τοὺς ἐπὶ τοῦ ἀέρος φέρεσθαι δοκοῦντας
4.131	ἥρως ἢ θεούς. τὰ καταβλήματα δ' ὑφάσματα ἢ πίνακες 
4.131	ἦσαν ἔχοντες γραφὰς τῇ χρείᾳ τῶν δραμάτων προσφόρους· κατεβάλλετο 
4.131	δ' ἐπὶ τὰς περιάκτους ὄρος δεικνύντα ἢ θάλατταν ἢ ποταμὸν ἢ ἄλλο 
4.131	τι τοιοῦτον. τῷ δ' ἡμικυκλίῳ τὸ μὲν σχῆμα ὄνομα, ἡ δὲ θέσις 
4.132	κατὰ τὴν ὀρχήστραν, ἡ δὲ χρεία δηλοῦν πόρρω τινὰ τῆς πόλεως 
4.132	τόπον ἢ τοὺς ἐν θαλάττῃ νηχομένους, ὥσπερ καὶ τὸ στροφεῖον, 
4.132	ὃ τοὺς ἥρως ἔχει τοὺς εἰς τὸ θεῖον μεθεστηκότας, ἢ τοὺς ἐν πελάγει  
4.132	ἢ πολέμῳ τελευτῶντας. αἱ δὲ χαρώνιοι κλίμακες, κατὰ τὰς 
4.132	ἐκ τῶν ἑδωλίων καθόδους κείμεναι, τὰ εἴδωλα ἀπ' αὐτῶν ἀναπέμπουσιν.
4.132	τὰ δ' ἀναπιέσματα, τὸ μέν ἐστιν ἐν τῇ σκηνῇ ὡς 
4.132	ποταμὸν ἀνέλκειν ἢ τοιοῦτόν τι πρόσωπον, τὸ δὲ περὶ τοὺς ἀναβασμούς,
4.132	ἀφ' ὧν ἀνέβαινον ἐρινύες. 
4.133	  ἀλλὰ μὴν καὶ πρόσωπα τὰ μὲν τραγικὰ εἴη ἂν τάδε, ξυρίας 
4.133	ἀνήρ, λευκός, σπαρτοπόλιος, μέλας ἀνήρ, ξανθὸς ἀνήρ, ξανθότερος 
4.133	ἀνήρ. οὗτοι μὲν γέροντες, ὁ μὲν ξυρίας πρεσβύτατος τῶν γερόντων,
4.133	λευκὸς τὴν κόμην· προσκείμεναι τῷ ὄγκῳ αἱ τρίχες. ὄγκος 
4.133	δέ ἐστι τὸ ὑπὲρ τὸ πρόσωπον ἀνέχον εἰς ὕψος λαβδοειδὲς τῷ σχήματι.
4.133	τὸ δὲ γένειον ἐν χρῷ κουρίας ἐστὶν ὁ ξυρίας, ἐπιμήκης ὢν 
4.134	τὰς παρειάς. ὁ δὲ λευκὸς ἀνὴρ πᾶς μέν ἐστι πολιός, βοστρύχους δ' 
4.134	ἔχει περὶ τῇ κεφαλῇ καὶ γένειον πεπηγὸς καὶ προπετεῖς ὀφρῦς καὶ 
4.134	παράλευκον τὸ χρῶμα· ὁ δ' ὄγκος βραχύς. ὅ γε μὴν σπαρτοπόλιος 
4.134	δηλοῖ μὲν τὴν τῶν πολιῶν φύσιν, μέλας δ' ἐστὶ καὶ ὕπωχρος. ὁ δὲ 
4.134	μέλας ἀνήρ, ἀπὸ μὲν τῆς χροιᾶς τοὔνομα, οὖλος δὲ καὶ τὰ γένεια 
4.135	καὶ τὴν κόμην, τραχὺς δὲ τὸ πρόσωπον, καὶ μέγας ὁ ὄγκος. ὁ δὲ 
4.135	ξανθὸς ἀνὴρ ξανθοὺς ἔχει βοστρύχους καὶ ὄγκον ἥττω, καὶ ἔστιν 
4.135	εὔχρως. ὁ δὲ ξανθότερος τὰ μὲν ἄλλα ὅμοιος, ὕπωχρος δὲ μᾶλλον, 
4.135	καὶ δηλοῖ νοσοῦντας. τὰ δὲ νεανίσκων πρόσωπα πάγχρηστος, 
4.135	οὖλος, πάρουλος, ἁπαλός, πιναρός, δεύτερος πιναρός, ὠχρός, πάρωχρος.
4.135	ὁ μὲν πάγχρηστος πρεσβύτατος τῶν νεανίσκων, ἀγένειος, 
4.135	εὔχρως, μελαινόμενος ὁρᾶται· δασεῖαι καὶ μέλαιναι αἱ τρίχες. 
4.136	ὁ δ' οὖλος ξανθὸς ὑπέρογκος· αἱ τρίχες τῷ ὄγκῳ προσπεπήγασιν· 
4.136	ὀφρῦς ἀνατέταται, βλοσυρὸς τὸ εἶδος. ὁ δὲ πάρουλος τἆλλα ἐοικὼς 
4.136	τῷ πρὸ αὐτοῦ μᾶλλον νεανίζει. ὁ δ' ἁπαλὸς βοστρύχοις ξανθός, 
4.136	λευκόχρως, φαιδρός, πρέπων θεῷ καλῷ. ὁ δὲ πιναρὸς ὀγκώδης, 
4.136	ὑποπέλιδνος, κατηφής, δυσπινής, ξανθῇ κόμῃ ἐπικομῶν. ὁ δὲ  
4.136	δεύτερος πιναρὸς τοσούτῳ τοῦ προτέρου ἰσχνότερος ὅσῳ καὶ νεαρώτερος.
4.137	ὁ δ' ὠχρὸς σφριγανός ἐστι ταῖς σαρξὶ καὶ περίκομος, ὑπόξανθος,
4.137	νοσώδης τὴν χροιάν, οἷος εἰδώλῳ ἢ τραυματίᾳ πρέπειν. ὁ 
4.137	δὲ πάρωχρος τὰ μὲν ἄλλα οἷος ὁ πάγχρηστος, ὠχριᾷ δ' ὡς δηλοῦν 
4.137	νοσοῦντα ἢ ἐρῶντα. τὰ μέντοι θεραπόντων πρόσωπα διφθερίας, 
4.137	σφηνοπώγων, ἀνάσιλλος. ὁ μὲν διφθερίας ὄγκον οὐκ ἔχων περίκρανον
4.137	δ' ἔχει καὶ τρίχας ἐκτενισμένας λευκάς, πρόσωπον ὕπωχρόν
4.137	τε καὶ ὑπόλευκον, καὶ μυκτῆρα τραχύν, ἐπισκύνιον μετέωρον, 
4.138	ὀφθαλμοὺς σκυθρωπούς· ὕπωχρος δ' ἐστὶ καὶ τὸ γένειον προπαλέστερος. 
4.138	ὁ δὲ σφηνοπώγων ἀκμάζει, καὶ ὄγκον ὑψηλὸν ἔχει καὶ πλατύν, κοιλαινόμενον
4.138	ἐν τῇ περιφορᾷ· ξανθός, τραχύς, ἐρυθρός, πρέπων ἀγγέλῳ. 
4.138	ὁ δ' ἀνάσιλλος ὑπέρογκος ξανθός· ἐκ μέσου ἀνατέτανται αἱ τρίχες· 
4.138	ἀγένειός ἐστιν, ὑπέρυθρος. καὶ οὗτος ἀγγέλλει. τὰ δὲ γυναικῶν 
4.138	πρόσωπα πολιὰ κατάκομος, γρᾴδιον ἐλεύθερον, γρᾴδιον οἰκετικόν, 
4.138	μεσόκουρον, διφθερῖτις, κατάκομος ὠχρά, μεσόκουρος ὠχρά, 
4.138	μεσόκουρος πρόσφατος, κούριμος παρθένος, ἑτέρα κούριμος, 
4.139	κόρη. ἡ μὲν πολιὰ κατάκομος ὑπὲρ τὰς ἄλλας τήν τε ἡλικίαν καὶ 
4.139	τὴν ἀξίωσιν, λευκόκομος, μετρία τὸν ὄγκον, ὕπωχρος· πάλαι δὲ 
4.139	παράχρωμος ἐκαλεῖτο. τὸ δ' ἐλεύθερον γρᾴδιον ὑπόξανθον τὴν 
4.139	χροιάν, μικρὸν ὄγκον ἔχον· μέχρι τῶν κλειδῶν αἱ τρίχες· ὑποφαίνει 
4.139	συμφοράν. τὸ δ' οἰκετικὸν γρᾴδιον περίκρανον ἐξ ἀρνακίδων ἀντὶ 
4.139	τοῦ ὄγκου ἔχει, καὶ ῥυσόν ἐστι τὰς σάρκας. τὸ δ' οἰκετικὸν 
4.139	μεσόκουρον, βραχὺς ὄγκος, χρόα λευκή, πάρωχρος, οὐ πάντα πολιόν. 
4.140	ἡ δὲ διφθερῖτις νεωτέρα τ' ἐκείνης καὶ ὄγκον οὐκ ἔχει. ἡ δὲ 
4.140	κατάκομος ὠχρὰ μέλαινα τὴν κόμην, βλέμμα λυπηρόν, τὸ δὲ χρῶμα 
4.140	ἐκ τοῦ ὀνόματος. ἡ δὲ μεσόκουρος ὠχρὰ ὁμοία τῇ κατακόμῳ, 
4.140	πλὴν ὅσα ἐκ μέσου κέκαρται. ἡ δὲ μεσόκουρος πρόσφατος τὴν 
4.140	μὲν κουρὰν ἔχει κατὰ τὴν πρὸ αὐτῆς, οὐκέτι δὲ τὴν ὠχρότητα. ἡ  
4.140	δὲ κούριμος παρθένος ἀντὶ ὄγκου ἔχει τριχῶν κατεψηγμένων διάκρισιν,
4.140	καὶ βραχέα ἐν κύκλῳ περικέκαρται, ὕπωχρος δὲ τὴν χροιάν. 
4.141	ἡ δ' ἑτέρα κούριμος παρθένος τἆλλα ὁμοία πλὴν τῆς διακρίσεως καὶ 
4.141	τῶν κύκλῳ βοστρύχων, ὡς ἐκ πολλοῦ δυστυχοῦσα. ἡ δὲ κόρη νεαρὸν 
4.141	πρόσωπον, οἵα ἂν δανάη γένοιτο ἢ ἄλλη παιδίσκη. τὰ δ' ἔκσκευα
4.141	πρόσωπα ἀκταίων ἐστὶ κερασφόρος, ἢ φινεὺς τυφλός, ἢ 
4.141	θάμυρις τὸν μὲν ἔχων γλαυκὸν ὀφθαλμὸν τὸν δὲ μέλανα, ἢ ἄργος 
4.141	πολυόφθαλμος, ἢ εὐίππη ἡ χείρωνος ὑπαλλαττομένη εἰς ἵππον παρ' 
4.141	εὐριπίδῃ, ἢ τυρὼ πελιδνὴ τὰς παρειὰς παρὰ σοφοκλεῖ τοῦτο 
4.142	δ' ὑπὸ τῆς μητρυιᾶς σιδηροῦς πληγαῖς πέπονθεν ἢ ἀχιλλεὺς 
4.142	ἐπὶ πατρόκλῳ ἄκομος, ἢ ἀμυμώνη, ἢ ποταμὸς ἢ ὄρος, ἢ γοργώ, ἢ 
4.142	δίκη ἢ θάνατος ἢ ἐρινὺς ἢ λύσσα ἢ οἶστρος ἢ ὕβρις, ἢ κένταυρος 
4.142	ἢ τιτὰν ἢ γίγας ἢ ἰνδὸς ἢ τρίτων, τάχα δὲ καὶ πόλις καὶ †πρίαμος 
4.142	καὶ πειθὼ καὶ μοῦσαι καὶ ὧραι καὶ μιθάκου νύμφαι καὶ πλειάδες 
4.142	καὶ ἀπάτη καὶ μέθη καὶ ὄκνος καὶ φθόνος. 
4.142	  ἀλλὰ ταῦτα μὲν ἂν εἴη καὶ κωμικά, σατυρικὰ δὲ πρόσωπα 
4.142	σάτυρος πολιός, σάτυρος γενειῶν, σάτυρος ἀγένειος, σειληνὸς πάππος.
4.142	τἆλλα ὅμοια τὰ πρόσωπα, πλὴν ὅσοις ἐκ τῶν ὀνομάτων αἱ 
4.142	παραλλαγαὶ δηλοῦνται, ὥσπερ καὶ ὁ παπποσείληνος τὴν ἰδέαν ἐστὶ 
4.142	θηριωδέστερος. 
4.143	  τὰ δὲ κωμικὰ πρόσωπα τὰ μὲν τῆς παλαιᾶς κωμῳδίας ὡς τὸ 
4.143	πολὺ τοῖς προσώποις ὧν ἐκωμῴδουν ἀπεικάζετο ἢ ἐπὶ τὸ γελοιότερον 
4.143	ἐσχημάτιστο, τὰ δὲ τῆς νέας πάππος πρῶτος, πάππος δεύτερος, 
4.143	ἡγεμὼν πρεσβύτης, πρεσβύτης μακροπώγων ἢ ἐπισείων, ἑρμώνιος, 
4.143	σφηνοπώγων, λυκομήδειος, πορνοβοσκός, ἑρμώνιος δεύτερος.  
4.143	οὗτοι μὲν γέροντες, ὁ μὲν πρῶτος πάππος πρεσβύτατος, ἐν 
4.143	χρῷ κουρίας, ἡμερώτατος τὰς ὀφρῦς, εὐγένειος, ἰσχνὸς τὰς παρειάς, 
4.144	τὴν ὄψιν κατηφής, λευκὸς τὸ χρῶμα, τὸ μέτωπον ὑπόφαιδρος. ὁ δ' 
4.144	ἕτερος πάππος ἰσχνότερος καὶ ἐντονώτερος τὸ βλέμμα καὶ λυπηρός, 
4.144	ὕπωχρος, εὐγένειος, πυρσόθριξ, ὠτοκαταξίας. ὁ δ' ἡγεμὼν πρεσβύτης
4.144	στεφάνην τριχῶν περὶ τὴν κεφαλὴν ἔχει, ἐπίγρυπος, πλατυπρόσωπος,
4.144	τὴν ὀφρὺν ἀνατέταται τὴν δεξιάν. ὁ δὲ πρεσβύτης μακροπώγων
4.144	καὶ ἐπισείων στεφάνην τριχῶν περὶ τὴν κεφαλὴν ἔχει, 
4.144	εὐπώγων δ' ἐστὶ καὶ οὐκ ἀνατέταται τὰς ὀφρῦς, νωθρὸς δὲ τὴν 
4.144	ὄψιν. ὁ δ' ἑρμώνιος ἀναφαλαντίας, εὐπώγων, ἀνατέταται τὰς 
4.145	ὀφρῦς, τὸ βλέμμα δριμύς. ὁ δὲ σφηνοπώγων ἀναφαλαντίας, 
4.145	ὀφρῦς ἀνατεταμένος, ὀξυγένειος, ὑποδύστροπος. ὁ δὲ λυκομήδειος 
4.145	οὐλόκομος, μακρογένειος, ἀνατείνει τὴν ἑτέραν ὀφρύν, πολυπραγμοσύνην
4.145	παρενδείκνυται. ὁ δὲ πορνοβοσκὸς τἆλλα μὲν ἔοικε τῷ 
4.145	λυκομηδείῳ, τὰ δὲ χείλη ὑποσέσηρε καὶ συνάγει τὰς ὀφρῦς, καὶ 
4.145	ἀναφαλαντίας ἐστὶν ἢ φαλακρός. ὁ δὲ δεύτερος ἑρμώνιος 
4.146	ἀπεξυρημένος ἐστὶ καὶ σφηνοπώγων. τὰ δὲ τῶν νεανίσκων 
4.146	πάγχρηστος νεανίσκος, μέλας νεανίσκος, οὖλος νεανίσκος, ἁπαλός, 
4.146	ἄγροικος, ἐπίσειστος, δεύτερος ἐπίσειστος, κόλαξ, παράσιτος, εἰκονικός,
4.146	σικελικός. ὁ μὲν πάγχρηστος ὑπέρυθρος, γυμναστικός, ὑποκεχρωσμένος,
4.146	ῥυτίδας ὀλίγας ἔχων ἐπὶ τοῦ μετώπου καὶ στεφάνην
4.146	τριχῶν, ἀνατεταμένος τὰς ὀφρῦς. ὁ δὲ μέλας νεανίσκος νεώτερος,
4.146	καθειμένος τὰς ὀφρῦς, πεπαιδευμένῳ ἢ φιλογυμναστῇ ἐοικώς. 
4.147	ὁ δ' οὖλος νεανίσκος μᾶλλον νέος, ὑπέρυθρος τὸ χρῶμα· αἱ δὲ 
4.147	τρίχες κατὰ τοὔνομα· ὀφρῦς ἀνατέταται, καὶ ῥυτὶς ἐπὶ τοῦ μετώπου 
4.147	μία. ὁ δ' ἁπαλὸς νεανίσκος, τρίχες μὲν κατὰ τὸν πάγχρηστον, πάντων 
4.147	δὲ νεώτατος, λευκός, σκιατροφίας, ἁπαλότητα ὑποδηλῶν. τῷ δ' 
4.147	ἀγροίκῳ τὸ μὲν χρῶμα μελαίνεται, τὰ δὲ χείλη πλατέα καὶ ἡ ῥὶς 
4.147	σιμή, καὶ στεφάνη τριχῶν. τῷ δ' ἐπισείστῳ, στρατιώτῃ ὄντι καὶ ἀλαζόνι
4.147	καὶ τὴν χροιὰν μέλανι καὶ μελαγκόμῃ, ἐπισείονται αἱ τρίχες, 
4.147	ὥσπερ καὶ τῷ δευτέρῳ ἐπισείστῳ, ἁπαλωτέρῳ ὄντι καὶ ξανθῷ τὴν  
4.148	κόμην. κόλαξ δὲ καὶ παράσιτος μέλανες, οὐ μὴν ἔξω παλαίστρας, 
4.148	ἐπίγρυποι, εὐπαθεῖς· τῷ δὲ παρασίτῳ μᾶλλον κατέαγε τὰ ὦτα, καὶ 
4.148	φαιδρότερός ἐστιν, ὥσπερ ὁ κόλαξ ἀνατέταται κακοηθέστερον τὰς 
4.148	ὀφρῦς. ὁ δ' εἰκονικὸς ἔχει μὲν ἐνεσπαρμένας τὰς πολιὰς καὶ 
4.148	ἀποξυρᾶται τὸ γένειον, εὐπάρυφος δ' ἐστὶ καὶ ξένος. ὁ δὲ σικελικὸς 
4.148	παράσιτός ἐστι τρίτος. τὰ δὲ δούλων πρόσωπα κωμικὰ πάππος, 
4.148	ἡγεμὼν θεράπων, κάτω τριχίας, θεράπων οὖλος, θεράπων μαίσων, 
4.149	θεράπων τέττιξ, ἡγεμὼν ἐπίσειστος. ὁ μὲν πάππος μόνος τῶν θεραπόντων
4.149	πολιός ἐστι, καὶ δηλοῖ ἀπελεύθερον. ὁ δ' ἡγεμὼν θεράπων 
4.149	σπεῖραν ἔχει τριχῶν πυρρῶν, ἀνατέταται τὰς ὀφρῦς, συνάγει τὸ ἐπισκύνιον,
4.149	τοιοῦτος ἐν τοῖς δούλοις οἷος ὁ ἐν τοῖς ἐλευθέροις πρεσβύτης 
4.149	ἡγεμών. ὁ δὲ κάτω τριχίας ἀναφαλαντίας ἐστὶ καὶ πυρρόθριξ, 
4.149	ἐπηρμένος τὰς ὀφρῦς. ὁ δ' οὖλος θεράπων δηλοῖ μὲν τὰς τρίχας, 
4.149	εἰσὶ δὲ πυρραὶ ὥσπερ καὶ τὸ χρῶμα· καὶ ἀναφαλαντίας ἐστὶ καὶ διάστροφος
4.150	τὴν ὄψιν. ὁ δὲ μαίσων θεράπων φαλακρὸς πυρρός ἐστιν. 
4.150	ὁ δὲ θεράπων τέττιξ φαλακρὸς μέλας, δύο ἢ τρία βοστρύχια 
4.150	μέλανα ἐπικείμενος, καὶ ὅμοια ἐν τῷ γενείῳ, διάστροφος τὴν 
4.150	ὄψιν. ὁ δ' ἐπίσειστος ἡγεμὼν ἐοίκοι ἂν τῷ ἡγεμόνι θεράποντι πλὴν 
4.150	περὶ τὰς τρίχας. τὰ δὲ γυναικῶν πρόσωπα εἴη τοιαῦτα· 
4.150	γρᾴδιον ἰσχνὸν ἢ λυκαίνιον, γραῦς παχεῖα, γρᾴδιον οἰκουρὸν ἢ 
4.150	οἰκετικὸν ἢ ὀξύ. τὸ μὲν λυκαίνιον ὑπόμηκες· ῥυτίδες λεπταὶ καὶ 
4.151	πυκναί· λευκόν, ὕπωχρον, στρεβλὸν τὸ ὄμμα. ἡ δὲ παχεῖα γραῦς  
4.151	παχείας ἔχει τὰς ῥυτίδας ἐν εὐσαρκίᾳ καὶ ταινίδιον τὰς τρίχας 
4.151	περιλαμβάνον. τὸ δ' οἰκουρὸν γρᾴδιον σιμόν· ἐν ἑκατέρᾳ τῇ σιαγόνι 
4.151	ἀνὰ δύο ἔχει γομφίους. νέων δὲ γυναικῶν πρόσωπα λεκτική, 
4.151	οὔλη, κόρη, ψευδοκόρη, ἑτέρα ψευδοκόρη, σπαρτοπόλιος λεκτική, 
4.151	παλλακή, ἑταιρικὸν τέλειον, ἑταιρίδιον ὡραῖον, διάχρυσος ἑταίρα, 
4.151	διάμιτρος ἑταίρα, λαμπάδιον, ἄβρα περίκουρος, θεραπαινίδιον 
4.152	παράψηστον. ἡ μὲν λεκτικὴ περίκομος· ἡσυχῇ παρεψησμέναι αἱ τρίχες, 
4.152	ὀρθαὶ ὀφρύες, χρόα λευκή. ἡ δ' οὔλη λεκτικῆς τῇ τριχώσει παραλλάττει.
4.152	ἡ δὲ κόρη διάκρισιν ἔχει παρεψησμένων τῶν τριχῶν, 
4.152	καὶ ὀφρῦς ὀρθὰς μελαίνας, καὶ λευκότητα ὕπωχρον ἐν τῇ χροιᾷ. 
4.152	ἡ δὲ ψευδοκόρη λευκοτέρα τὴν χροιάν, καὶ περὶ τὸ βρέγμα δέδεται 
4.152	τὰς τρίχας, καὶ ἔοικε νεογάμῳ. ἡ δ' ἑτέρα ψευδοκόρη διαγινώσκεται 
4.153	μόνῳ τῷ ἀδιακρίτῳ τῆς κόμης. ἡ δὲ σπαρτοπόλιος λεκτικὴ δηλοῖ 
4.153	τῷ ὀνόματι τὴν ἰδέαν, μηνύει δ' ἑταίραν πεπαυμένην τῆς τέχνης. ἡ 
4.153	δὲ παλλακὴ ταύτῃ μὲν ἔοικε, περίκομος δ' ἐστίν. τὸ δὲ τέλειον 
4.153	ἑταιρικὸν τῆς ψευδοκόρης ἐστὶν ἐρυθρότερον, καὶ βοστρύχους ἔχει 
4.153	περὶ τὰ ὦτα. τὸ δ' ἑταιρίδιον ἀκαλλώπιστόν ἐστι, ταινιδίῳ τὴν κεφαλὴν
4.153	περιεσφιγμένον. ἡ δὲ διάχρυσος ἑταίρα πολὺν ἔχει τὸν χρυσὸν 
4.154	περὶ τῇ κόμῃ. ἡ δὲ διάμιτρος μίτρᾳ ποικίλῃ τὴν κεφαλὴν κατείληται·
4.154	τὸ δὲ λαμπάδιον ἰδέα τριχῶν πλέγματός ἐστιν εἰς ὀξὺ ἀπολήγοντος,
4.154	ἀφ' οὗ καὶ κέκληται. ἡ δ' ἄβρα περίκουρος θεραπαινίδιόν
4.154	ἐστι περικεκαρμένον, χιτῶνι μόνῳ ὑπεζωσμένῳ λευκῷ χρώμενον.
4.154	τὸ δὲ παράψηστον θεραπαινίδιον διακέκριται τὰς τρίχας, 
4.154	ὑπόσιμον δ' ἐστὶ καὶ δουλεύει ἑταίραις, ὑπεζωσμένον χιτῶνα κοκκοβαφῆ.
4.154	
4.155	  ἐκ δ' ἀστρονομίας ὀνόματα ἀστρονομική, ἀστρονόμος, ἀστρονομεῖν,
4.155	ἀστρονομικός ἀστρονομικῶς ἀστρονομικώτατος, μετεωρολογία,
4.155	μετεωρολόγος, μετεωρολογικός μετεωρολογικῶς, φυσιολογία,
4.155	φυσικός φυσικῶς, ἄστρων κατανόησις. ἄστρα, ἀστέρες. 
4.155	ἄστρων στάσεις, εἴδη ἰδέαι, σχήματα. ἀστέρων δρόμος, περίοδος, 
4.155	περιδρομή, περιφορά, περιαγωγή, ἀποστάσεις, ἐγγύτητες, διαστήματα· 
4.156	φῶς, ἔλλαμψις, ἔκλαμψις, αὐγή, αἴγλη, ἀστραπή, ἄστρα ἀπλανῆ, 
4.156	στάσιμα, ἀμετάθετα, ἀκίνητα, μόνιμα, ἑστηκότα, βιαιότερον 
4.156	γὰρ τὸ ἀφόρητα· πλανώμενα καὶ ὡς πλάτων 
4.156	πλανητά, φορητά, φερόμενα, περιφόρητα, περιφερόμενα, φαινόμενα,
4.156	περιιόντα, θέοντα περιθέοντα, στρεφόμενα, περιστρεφόμενα,
4.156	κυκλούμενα, εἱλούμενα περιειλούμενα, περιαγόμενα. καὶ τὰ 
4.156	ἀπ' αὐτῶν πράγματα μονή, στάσις τὰ γὰρ ἀπὸ τῶν ἄλλων φαυλότερα
4.156	καὶ πλάνη, φορά περιφορά, ὁδός περίοδος, δρόμος περιδρομή,
4.156	στροφή περιστροφή, κύκλος κύκλωσις, εἵλησις περιείλησις, 
4.157	περιαγωγή. ἡλίου μέτρα, σελήνης σχήματα· μηνοειδής, ἀμφίκυρτος, 
4.157	διχότομος, πανσέληνος. ἀνατολή ἀνοχή, δύσις δυσμή, ἑσπέρα, 
4.157	ἄρκτος, μεσημβρία. ἀνατέλλειν, ἀνίσχειν, ἀνέχειν, ἀναλάμπειν, 
4.157	ἀναβαίνειν, ἀναφαίνειν προφαίνεσθαι, δύειν δύεσθαι καταδύεσθαι, 
4.157	κάτω ῥέπειν, κατακλίνεσθαι ἀποκλίνειν, μεσημβριάζειν, ὑπὲρ κεφαλῆς 
4.157	ἑστάναι· τὸ γὰρ μεσουρανεῖν αἰγυπτίων. ὅμηρος δ' αὐτὸ σεμνῶς 
4.157	λέγει 
4.157	  ἦμος δ' ἠέλιος μέσον οὐρανὸν ἀμφιβεβήκει. 
4.158	λέγοις δ' ἂν καὶ κλίνοντος εἰς τὰ μεσημβρινὰ τοῦ θεοῦ, καὶ τοῦ 
4.158	ἄστρου μεσημβριάζοντος, τοῦ ἄστρου περιφλέγοντος, τοῦ ἀέρος ὑπὸ 
4.158	μεσοῦσαν τὴν ἡμέραν περιζέοντος. οὐρανός, κόσμος. κύκλος, ζῶναι, 
4.158	ζῷα τὰ ἐν τῷ κύκλῳ, ἃ οἱ πολλοὶ ζῴδια καλοῦσιν, ἀφ' ὧν καὶ 
4.158	ζῳδιακὸν κύκλον καί που καὶ ζώνην ἔμπυρον διάπυρον, φλογώδη, 
4.158	περιφλεγῆ, περιπεφλεγμένην, ἣν καὶ διακεκαυμένην ὀνομάζουσιν.
4.159	τὴν δὲ κατεψυγμένην ἂν εἴποις κρυώδη κρυμώδη, ψυχράν,  
4.159	σκιεράν κατάσκιον, ἄπυρον, ἀνήλιον. πλειάδας, ὑάδας, ὠρίωνα, 
4.159	ἄρκτους, ἀρκτοῦρον, ὄφιν, ὀφιοῦχον, ἐν γόνασιν, στέφανον, θυμιατήριον,
4.159	ἀστέρα σείριον, καὶ τὰ πολυθρύλητα ἐν τῷ κύκλῳ ζῴδια, 
4.159	καθ' ὧν οἱ ἀστέρες περιπολεύονται, ἀστέρες κομῆται πωγωνίαι, 
4.159	δοκίδες, λαμπάδες, βόθυνοι, γαλαξίας κύκλος, ἶρις, νέφη, ἀστραπαί,
4.159	βρονταί, σκηπτοί, στρόβιλοι. ταῦτα γὰρ πάντα καὶ ὁ περὶ 
4.159	τούτων λόγος ἀστρονομίᾳ ἂν προσήκοι. 
4.160	  ἔκ γε μὴν γεωμετρίας γεωμέτρης, γεωμετρική γεωμετρεῖν, 
4.160	γεωμετρικός γεωμετρικῶς, γεωμετρικώτατα. γῆς ἀναμέτρησις, νομή, 
4.160	κλῆρος, κληρουχία, διαίρεσις, διανομή. διάγραμμα, σημεῖον, γραμμὴ 
4.160	εὐθεῖα, ἐπιφάνεια, ἐπίπεδος, γωνία, εὐθύγραμμος, κάθετος, 
4.160	περιφερής. σχήματα εὐθύγραμμα, πολύγωνα τρίγωνα τετράγωνα,
4.161	ἰσόπλευρα, ἑτερομήκη, ἀμβλεῖα, γωνία, ὀξεῖα. ὀρθή, 
4.161	ὄρθιον σχῆμα, κύκλος, ἐπίπεδον, κέντρον, διάμετρος, ἡμικύκλιον, 
4.161	εὐθύγραμμα, σχῆμα τρίπλευρον τετράπλευρον πολύπλευρον. τρίγωνον
4.161	ἰσοσκελές ἑτεροσκελές σκαληνόν, ὀρθογώνιον ἀμβλυγώνιον 
4.161	ὀξυγώνιον. στερεομετρία, πλευραί, ἰσόμηκες τετράγωνον, πρόμηκες 
4.161	ἑτερόμηκες, βάθος ἔχον, ἀβαθές. εἰκοσάεδρον καὶ ὅσα τοιαῦτα. 
4.161	ἴσον ἴσῳ, ἰσοῦν ἀνισοῦν, ἰσάκις, ἰσοστάσιον. σφαῖρα, πολυγώνιον, 
4.161	πόλος, γνώμων, ῥόμβος, στρογγύλον, περιφερές, ῥομβοειδές. δυνάμεις,
4.161	δίπους τρίπους τετράπους, ἄχρι τῆς ἑπτακαιδεκάποδός φησιν 
4.161	ὁ πλάτων, ἡμιπόδια. εὐθύ, καμπύλον. τραπέζια, 
4.161	παράλληλοι εὐθεῖαι, παρὰ τὰ μέρη, ἀναλογία, τὰ πρὸς ἀξίαν. 
4.162	  ἐκ δ' ἀριθμητικῆς ἀριθμός, ἀριθμεῖν διαριθμεῖν ἐπαριθμεῖν 
4.162	παραριθμεῖν, καταριθμεῖν καταριθμεῖσθαι, συναριθμεῖν. ἰσάριθμα, 
4.162	ἐνάριθμα, ἀναρίθμητα, ἀνήριθμα ἀνεξαρίθμητα. ἐξαριθμεῖσθαι,  
4.162	ἀνηριθμησάμην, ἐξαριθμήσομαι διαριθμήσομαι, διαριθμηθέν. ἀριθμητικός
4.162	ἀριθμητικῶς, ἀριθμητικώτατος. ἀριθμὸς ἄρτιος, περιττός, 
4.163	ἀρτιοπέρισσος, περισσάρτιος, ἀρτιάκις ἄρτιος. λογισμός, λογίζεσθαι,
4.163	λογιστικός λογιστικῶς λογιστικώτατος, συλλογίζεσθαι συλλογισμός,
4.163	ἐπιλογίζεσθαι, ἀναλογισμός ἀναλογίζεσθαι. πλῆθος, παμπληθές
4.163	πολυπληθές, ἰσοπληθία, πολυπληθία ὡς δημοσθένης 
4.163	καὶ ὑπερείδης. πάμπολλα πάμπολυ, πάνσμικρον 
4.163	ὡς πλάτων. πολλαχόθεν, πανταχόθεν, πάντοθεν· 
4.163	ἀριστοφάνης δ' ἔφη καὶ πλεισταχόθεν. πολλὰ δὲ τὰ 
4.164	ἀπὸ τούτων ἐκ τόπου καὶ εἰς τόπον καὶ ἐν τόπῳ σχήματα. ὀλιγότης,
4.164	ὀλίγον, ἐλάχιστον, ὀλίγιστον, πλέον πλεῖον, πλειόνως, πλείους, 
4.164	πλεονάζειν, πλειστηριάζειν, ἔλαττον ἐλάττων, ἐλαττονάκις. πολλαπλάσιον
4.164	πολλαπλασίων, πολλαπλασιόνως πολλαπλασίως, πολλαπλασιάζειν.
4.164	πλεονασμός. ἀμύθητα. ἴσον ἴσῳ, ἰσάκις, ἀπισοῦν, ἰσότης,
4.164	ἴσωσις. τετράγωνος ἀριθμός, τετραγωνίζειν. ἑτερομήκης ἀριθμός,
4.164	τέλειος ἀριθμός, μονάς, δυὰς καὶ τὰ ἐφεξῆς. διπλάσιος διπλασίων,
4.164	διπλασιάζειν, καὶ ὁμοίως ἐπὶ τῶν ἐφεξῆς ἀριθμῶν· 
4.164	διπλασιασμὸν δ' ἀντιφῶν εἶπεν. ἡμιόλιος, ἐπίτριτος
4.165	ἐπόγδοος, καὶ ὅσα τοιαῦτα, ἥμισυ, ἡμισυτέταρτον. διατέμνειν
4.165	τὸν ἀριθμόν, δίχα τέμνειν, δίχα διαλαμβάνειν, διαιρεῖν, διαχωρίζειν,
4.165	διακρίνειν, διαμερίζειν. πολλοστημόριον, τριτημόριον, τεταρτημόριον,
4.165	πεμπτημόριον ὡς οἱ περὶ τὸν πλάτωνα· 
4.165	ἑκτήμοροι δ' οἱ πελάται παρὰ τοῖς ἀττικοῖς. 
4.165	ἀπέραντον. πρόσθεσις ἀριθμοῦ, ἀφαίρεσις. ἄτομος ἀριθμός. δίς, 
4.165	δεκάκις δωδεκάκις μυριάκις καὶ τὰ ὅμοια. μυρίανδρος, μυριοφόρος
4.165	ὡς θουκυδίδης, ὡς δὲ δείναρχος 
4.165	μυριαγωγῆσαι. καὶ τὸ δίδραχμοι ὁπλῖται καὶ τριακοντάδραχμοι 
4.165	πυροί, καὶ παρὰ κριτίᾳ διδραχμιαῖοι. 
4.166	  ἐκ δὲ μετρητικῆς μετρεῖν, ἀπομετρεῖν ἀπομετρεῖσθαι, ἐπιμετρεῖν
4.166	ἐπιμετρεῖσθαι, προμετρεῖν ἐκμετρεῖν παραμετρεῖν, μετρητικῶς.
4.166	γεωμετρία, γεωμετρικόν. ἄμετρον ἔκμετρον, σύμμετρον 
4.166	ἀσύμμετρον, μέτρησις καὶ ὡς δημοσθένης τῇ μετρήσει. μέτρον,
4.166	μετριότης, μετρητόν, μεμετρημένην διαμεμετρημένην 
4.166	ἡμέραν, διεμετροῦντο τὸν σῖτον, μετριάζειν. καὶ προμετρητὰς ὑπερείδης
4.166	καὶ προσμετρεῖν ἰσαῖος. 
4.167	προμετρητόν. καὶ μετρητικὸν δείναρχος. δίμετρον 
4.167	τρίμετρον ἐπίμετρον, συμμεμετρημένως, καὶ συμμετρίας ἀντιφῶν,
4.167	καὶ ἰσαῖος ἐκμετρηθείς, καὶ δείναρχος 
4.167	‘μετρονόμου τοῦ ἐπὶ τῶν μέτρων,’ καὶ δυσμέτρητον
4.167	ἀντιφῶν, καὶ μετρητὰς οἴνου δημοσθένης.
4.167	καὶ τοὺς μὲν πολλοὺς ἀμέτρους ξενοφῶν
4.167	κέκληκεν, τὸ δ' ἄνευ μέτρου ἄμετρον πλάτων,
4.168	καὶ τὴν ἐν τῷ ποδὶ πρὸς τὴν λύραν ἀμετρίαν. μέτρων
4.168	δ' ὀνόματα μέδιμνος ἡμιμέδιμνος, χοῖνιξ τριχοίνικον πενταχοίνικον,
4.168	καπίθη ὡς ξενοφῶν, ἀρτάβη ὡς ἡρόδοτος.
4.168	ἡ δ' ἄδδιξ μέτρον τετραχοίνικον, μάρις δ' ἑξακότυλον, κοτύλη
4.168	δὲ τὸ τρίτον τῆς χοίνικος. ὁ δὲ μέδιμνος χοίνικες ὀκτὼ καὶ 
4.168	τεσσαράκοντα, ὁ δ' ἡμιμέδιμνος τέσσαρες καὶ εἴκοσιν, ὁ δὲ τριτεὺς 
4.168	ἑκκαίδεκα, ἑκτεὺς δ' ὀκτώ, ἡμίεκτον τέτταρες. οὐ μόνον δ' ἡ κοτύλη
4.168	ὑγρῶν ἦν καὶ ξηρῶν μέτρον, ὡς πολλαχόθεν ἡ κωμῳδία 
4.168	ὑποδηλοῖ, ἀλλὰ καὶ κόφινος μέτρον βοιώτιον ἄμφω μετροῦν· 
4.169	στράττις γοῦν φησὶν ἐν τῷ κινησίᾳ 
4.169	    τὰ δ' ἄλφιθ' ὑμῖν πῶς ἐπώλουν; τεττάρων 
4.169	    δραχμῶν μάλιστα τὸν κόφινον. τί λέγεις; μέτρῳ 
4.169	    ἐχρῶντο κοφίνῳ; ἢ  τοῦτ' αὔθ' ὅτι 
4.169	    οἴνου κόφινος, δυνάμενος τρεῖς χόας †πυρρῶν 
4.169	    †ταῖς κοφίναις ταὐτὰ ταῦτα δυνάμενος. 
4.169	κύπρον δὲ τὸ οὕτω καλούμενον μέτρον εὕροις ἂν παρ' ἀλκαίῳ 
4.169	ἐν δευτέρῳ μελῶν, καὶ ἡμίκυπρον παρ' ἱππώνακτι 
4.169	ἐν τῷ πρώτῳ τῶν ἰάμβων. καὶ κοτύλη, ἀμφορεύς, 
4.169	χοεύς. κρουσιμετρεῖν, καὶ παρακρουσιχοίνικος ἐν τῇ κωμῳδίᾳ,
4.170	κρουσιμετρῶν. ἰσοχειλῆ, ἐπιχειλῆ, ἐπίμεστα· ἔστι 
4.170	δ' ἰσοχειλῆ μὲν τὰ πλήρη, ἐπιχειλῆ δὲ τὰ κατωτέρω τοῦ χείλους, 
4.170	ἐπίμεστα δὲ τὰ ὑπέρπλεα. ἐπὶ δὲ τῶν ξηρῶν μέτρων τὰ οὐκ 
4.170	ἀπεψημένα· τὸ δ' ἀποψῶν ἐργαλεῖον ἀπομάκτρα ἢ σκυτάλη ἢ περιστροφίς.
4.170	ἡμιδεές, ἡμιπλήρωτον, ἡμίπλεων, ἐνδεές· ὑπερδεᾶ δὲ 
4.170	τὰ λίαν ἐνδεᾶ. ἔστι δὲ μετρητικῆς καὶ τὸ μέγα σμικρόν, πάμμεγα
4.170	πάμμικρον, πάμμηκες πρόμηκες ὑπέρμηκες, σύμμετρον ὑπέρμετρον,
4.170	καὶ πάλιν ἔμπλεων κατάπλεων ὑπέρπλεων, καὶ πούς, 
4.170	πῆχυς, παλαιστή, δοχμή, πυγών, ὀργυιά, καὶ ὅσα ἐπὶ τῶν ἀνθρωπίνων
4.170	μελῶν ἐστὶ προειρημένα. καὶ πεντάπουν καὶ 
4.170	ἑπτακαιδεκάπουν καὶ πεντάπηχυ καὶ ὅσα τοιαῦτα, ὁμοίως δὲ 
4.170	κανὼν καὶ στάθμη. 
4.171	  ἀπὸ δὲ στατικῆς στῆσαι στήσασθαι, ἱστάναι ἵσταται, στησάμενος,
4.171	ἀποστῆσαι ἀποστήσασθαι, συστῆσαι, ἀντιστήσασθαι ἀντιστῆσαι,
4.171	εὐθῦναι, ἀνελκύσαι, τεῖναι· τοιοῦτον γάρ ἐστι τὸ ὁμηρικόν 
4.171	
4.171	  καὶ τότε δὴ χρύσεια πατὴρ ἐτίταινε τάλαντα. 
4.171	στατικός στατικῶς, στατήρ, ἰσοστάσιον. ζυγά, τρυτάνη, πλάστιγγες,
4.171	σταθμά, τάλαντα, κανών, ζυγός, ὁλκή, καθέλκειν, ἄγειν  
4.171	δημοσθένης γάρ πού φησιν ‘ὃς ἦγε τριακοσίους δαρεικούς’
4.172	βαρύνειν, ῥέπειν ῥοπή, βαρύτης βάρος, ἐλαφρότης, καταφέρειν
4.172	ἀναφέρειν, ἄχθος ἐπαχθές, κοῦφον κουφότης, ὄγκος, ἰσόρροπον
4.172	ἰσορρόπως ἰσορροπία, ἑτερόρροπον ἑτερορρόπως ἑτερορροπία,
4.172	ἀντίρροπον· βιαζόμενος δ' ἂν εἴποις καὶ ἀντίθετον. κλίνειν 
4.172	ἀποκλίνειν, καταβαρεῖς εἶναι τὰς πλάστιγγας, ἐπιθεῖναι ταῖς πλάστιγξιν,
4.172	ἀντιθεῖναι τὰ ἱστάμενα. καὶ σηκώματα ὡς ὑπερείδης,
4.172	καὶ βαρύσταθμα ὡς ἀριστοφάνης. καὶ ἀνασηκωθῆναι
4.172	δὲ λέγοιτ' ἂν τὸ προσθεῖναι τῷ ἀναφερομένῳ εἰς τὴν πρὸς 
4.173	τὸ βαρῦνον ἰσορροπίαν. τὰ δ' ὀνομαζόμενα σταθμία ἐστὶ σταθμά, στάσιμα
4.173	ὠνόμασεν ἐν ὑῒ κηφισόδωρος ὁ κωμικός. 
4.173	στατῆρα δ' οἱ τῆς κωμῳδίας ποιηταὶ τὴν λίτραν λέγουσιν· τὴν μὲν 
4.173	γὰρ λίτραν εἰρήκασιν οἱ σικελικοὶ κωμῳδοί, δίκελλαν
4.173	δὲ πενταστάτηρον σωσικράτης ἐν παρακαταθήκῃ 
4.173	τὴν πεντάλιτρον. ὁ δὲ χρυσοῦς στατὴρ δύο ἦγε δραχμὰς ἀττικάς, 
4.173	τὸ δὲ τάλαντον τρεῖς χρυσοῦς. καὶ μὴν οἵ γε δωριεῖς ποιηταὶ τὴν 
4.173	λίτραν ποτὲ μὲν νόμισμά τι λεπτὸν λέγουσιν, οἷον ὅταν σώφρων 
4.174	ἐν τοῖς γυναικείοις μίμοις λέγῃ ‘ὁ μισθὸς δεκάλιτρον’ 
4.174	καὶ πάλιν ἐν τοῖς ἀνδρείοις ‘σῶσαι δ' οὐδὲ τὰς δύο 
4.174	λίτρας δύναμαι,’ ποτὲ δὲ σταθμόν τινα, ὡς δεινολόχος ἐν μηδείᾳ 
4.174	‘τετρωκονταλίτρους τινὶ νεανίσκῳ πέδας.’ ἀριστοτέλης
4.174	δ' ἐν μὲν ἀκραγαντίνων πολιτείᾳ προειπὼν ὡς  
4.174	ἐζημιοῦντο πεντήκοντα λίτρας, ἐπάγει ‘ἡ δὲ λίτρα δύναται ὀβολὸν 
4.174	αἰγιναῖον,’ ἐν δ' ἱμεραίων πολιτείᾳ φησὶν ὡς οἱ 
4.175	σικελιῶται τοὺς μὲν δύο χαλκοῦς διζᾶντα καλοῦσι, τὸν δ' ἕνα οὐγκίαν, 
4.175	τοὺς δὲ τρεῖς τριᾶντα, τοὺς δ' ἓξ ἡμίλιτρον, τὸν δ' ὀβολὸν λίτραν, 
4.175	τὸν δὲ κορίνθιον στατῆρα δεκάλιτρον, ὅπερ δέκα ὀβολοὺς δύναται. 
4.175	ἔνιοι δὲ καὶ τῶν ἀθήνησι κωμῳδούντων τῶν νέων, οἷον φιλήμων 
4.175	ἐν σικελικῷ καὶ ποσείδιππος ἐν γαλάτῃ,
4.175	λίτρας μνημονεύουσιν. καὶ ἕβδομον δ' ἡμιτάλαντον καὶ 
4.175	τρίτον ἡμιτάλαντον καὶ τὰ τοιαῦτα στατικῇ ἂν προσήκοι, ὥσπερ καὶ 
4.175	ἡ κρεωστάθμη. 
4.176	  κοινὰ δ' ἐστὶ γεωμετρίᾳ ἀριθμητικῇ μετρητικῇ στατικῇ, τῇ μὲν 
4.176	ἔλαττον τῇ δὲ μᾶλλον προσήκοντα, πρῶτον μὲν αὐτὸ τὸ μᾶλλον 
4.176	καὶ τὸ ἧττον, ἔπειτα νομή διανομή νεῖμαι, χωρίσαι χωρισμός, 
4.176	διακρῖναι διάκρισις, διελεῖν διαίρεσις, μοῖρα μόριον, μέρος μερίς, μεριστός,
4.176	μερίζειν μερισάμενος μεμερισμένα ἐμερίσω, μεριστάς, ἀντιμοιρεῖ
4.176	ἰσομοιρεῖ, ἄμοιρος, διμοιρία διμοιρίτης, ἀμέριστον, τριτημόριον
4.176	μοιρολογχῆσαι ὡς ἀντιφῶν. δάσασθαι, δασμός, 
4.176	δατητάς. 
4.177	  ἀπὸ δ' ἰατρικῆς ἰατρός ἰατρεία, ἴασις, ἰάσασθαι ἐξιάσασθαι, 
4.177	ἰώμενος, ἰάσιμος ἀνίατος, ἰάματα· καὶ ὁ μισθὸς ἰατρεῖα, καὶ 
4.177	τὸ ἐργαστήριον ἰατρεῖον. θεραπεύειν, θεραπεία. ἀκέσασθαι ἐξακέσασθαι,
4.177	ἀκεστής, ἀκήματα ὡς ὅμηρος καὶ πανακῆ 
4.177	φάρμακα, καὶ ἐξακούμενος. ἐπιμέλεια, κομιδή, νοσηλεία, νοσηλεῦσαι
4.177	ἐκνοσηλεῦσαι, νοσοκομῆσαι, νοσοτροφία. ἀρρωστεῖν, 
4.177	ἀρρώστημα, ἀρρωστία· ὑγίεια, ὑγιαίνειν, ὑγιής. δίαιτα, διαίτησις. 
4.178	τάχα δ' ἂν ἰατρῷ προσήκοι καὶ κρίσιμος ἡμέρα· μένανδρος
4.178	γὰρ περὶ τῆς ἑβδόμης λέγων φησί 
4.178	    κρίσιμος γὰρ αὕτη γίνεται.  
4.178	τομή, τεμεῖν ἐκτεμεῖν. ἐμπρῆσαι, καῦσις, καῦσαι. φαρμακεία, φαρμακοποσία·
4.178	τὸ δὲ φαρμάξαι ἀμφίβολον ὥσπερ ὁ φαρμακεύς, καὶ ἡ 
4.178	φαρμακὶς ἐπὶ τῶν βλαπτόντων μᾶλλον ἀκούεται. πλήρωσις κένωσις, 
4.178	πληρῶσαι κενῶσαι, ἴσχειν ἰσχαίνειν. στῆσαι ῥεῦμα, ἐπισχεῖν, 
4.178	προκαλέσασθαι ἐκκαλέσασθαι, ἐπισπάσασθαι, ἐφελκύσασθαι. τὸ δὲ 
4.179	κενῶσαι διὰ καθάρσεως καὶ ἐξινῶσαι λέγουσιν, καὶ ἐξινωμένον ἡ κωμῳδία
4.179	τὸν κεκαθαρμένον φησίν, ὡς ἐκ τῶν 
4.179	ἰνῶν φερομένης τῆς χολῆς· τὸν δ' αὐτὸν καὶ ὑπερινωμένον φασὶ 
4.179	καὶ ὑπέρινον. κατευθῦναι τὸ ἐκχωρῆσαν ἄρθρον ἠπίως, πράως. 
4.179	παιώνια φάρμακα, ἀλεξιφάρμακα, ἀλεξητήρια, λυτήρια, ἐλατήρια τὰ 
4.179	κενοῦντα, ἴσχαιμα. σχάσαι φλέβα, λῦσαι φλέβα, διελεῖν σάρκα, 
4.179	διατεμεῖν σάρκα, ἀμύξαι σάρκα, ἀνοῖξαι σάρκα, ἐπιγράψαι. ἐξελεῖν
4.179	ὀστοῦν, ἐξαρθρῶσαι, ἀποτεθραυσμένον παρατεθραυσμένον, ξέσαι
4.179	ὀστοῦν, ἀποξέσαι, κολλῆσαι, κολάσαι, τὸ ἀνοιδαῖνον συστεῖλαι. 
4.180	πάσαι φάρμακα, ἐπιθεῖναι φάρμακα, ἐπιπάσαι. καθᾶραι τὸ ῥερυπωμένον.
4.180	καὶ δίαιτα δὲ καὶ διαιτῆσαι ἰατρικὸν ἔργον, καὶ καταντλεῖν 
4.180	καὶ καταβρέχειν καὶ καταιονᾶν, καὶ αἰόνησις καὶ καταιόνησις, καὶ 
4.180	καταπλάσαι καὶ ἐπιπλάσαι, καὶ ἐναλεῖψαι καὶ ἐπιγράψαι. ἀριστοφάνης
4.180	δ' ἐν τῷ γήραι φησίν 
4.180	    ὀφθαλμιάσας πέρυσιν εἶτ' ἔσχον κακῶς 
4.180	    κἄπειθ' ὑπαλειφόμενος παρ' ἰατρῷ 
4.180	εἰπεῖν δ' ἔστι καὶ τὸ πῦον, πυῶδες, μυξῶδες ὑγρόν, μελιτῶδες, 
4.180	αἱματῶδες. 
4.181	  καὶ ἐργαλεῖα μὲν ἰατρῶν σμίλη, ψαλίς, τομεύς, ὠτογλυφίς, 
4.181	μήλη, ὑπογραφίς, βελόνη, ξυστήρ, ὀδοντοξέστης, ὀδοντάγρα, εὐδίαιον. 
4.181	καὶ μηλῶσαι τὸ τὴν μήλην καθεῖναι, ὅθεν καὶ φρύνιχος ὁ κωμικός
4.181	
4.181	    ἔμει καταμηλῶν· φλέγματος γὰρ εἶ πλέως. 
4.181	ἦ που δὲ καὶ δεσμά, καὶ τελαμῶνες καὶ μότα καὶ μοτῶσαι καὶ 
4.181	μότωσις καὶ μοτωθείς. καὶ παρ' ἀριστοφάνει  
4.181	ἐπίδεσμα, καὶ κατάπλασμα ἐν γηρυτάδῃ, καὶ ὀθόνιον 
4.181	τὸ ἐπίδεσμον. καὶ τελαμῶνα δ' ἂν εἴποις σινδονίτην, καὶ φάρμακον 
4.182	καταπλαστὸν κατὰ ἀριστοφάνην, ἀφ' οὗ καὶ τὸ καταπλασθὲν
4.182	εἴρηκεν· τὸ γὰρ περιαπτὸν ἀλεξιφάρμακον. καὶ ποδοστράβη
4.182	δ' ἡ τὰ στρέμματα κατευθύνουσα ἐν τῇ κωμῳδίᾳ ἐργαλεῖον 
4.182	ἰατρικόν. καὶ λεκάνη, ἧς τὸν πυθμένα ἄλεξις 
4.182	πτερνίδα καλεῖ. καὶ μαχαίρια δ' ἐκάλουν οἱ νέοι κωμῳδοὶ
4.182	†ἐν οἷς ἀπέσχαζον· οὕτω γὰρ ἔλεγον τὸ ἀμύσσειν, 
4.183	ὃ οἱ νῦν κατασχάζειν. καὶ μὴν καὶ σικύα ἕν τι τῶν ἐργαλείων, 
4.183	ὡς κράτης ὁ κωμικός 
4.183	    ἀλλὰ σικύαν ποτιβαλῶ σοι καἴ κα λῇς ἀποσχάσω. 
4.183	καὶ κηρωτὴν δ' ἂν εἴποις ἐπὶ τῶν ἰατρικῶν, ἀριστοφάνους
4.183	εἰπόντος 
4.183	      ὀθόνια, κηρωτὴν παρασκευάζεται. 
4.183	ἐν δ' ἀντιφάνους τραυματίᾳ καὶ ταῦτα τῶν ἰατρικῶν
4.183	σκευῶν· κατεσκευασμένος 
4.183	      λαμπρότατον ἰατρεῖον εὐχάλκοις πάνυ 
4.183	      λουτηρίοισιν, ἐξαλείπτροις, κυλιχνίσι, 
4.183	      σικύαισιν, ὑποθέτοισιν. 
4.184	  νοσημάτων δ' ὀνόματα κεφαλαλγία, κεφαλαία, ἡμικραίρα, 
4.184	κάρος, καρηβαρία, ἴλιγγος, σκοτοδινίασις, κεφαλαλγὲς νόσημα, 
4.184	καρηβαρικόν, κεφαλαλγεῖν, καρηβαρεῖν, ἑτερεγκεφαλᾶν, ἰλιγγιᾶν, 
4.184	σκοτοδινιᾶν. ὀφθαλμία ὀφθαλμιᾶν. τάχα δὲ καὶ τὸ κοιλοφθαλμιᾶν,
4.184	οὐκ ἴδιον μὲν γινόμενον ἐν ὀφθαλμοῖς νόσημα, συμβαῖνον δὲ 
4.184	κοιλαίνεσθαι τοὺς ὀφθαλμοὺς ἐξ ἄλλου νοσήματος. 
4.184	  οὐδ' ὑδατοπωτῶν οὐδὲ κοιλοφθαλμιῶν 
4.185	φησὶν ὁ κρατῖνος· φρύνιχος δ' ὁ κωμικὸς
4.185	καὶ τὴν κοιλοφθαλμίαν εἴρηκεν. ἄργεμος, λήμη λημᾶν 
4.185	γλαμᾶν, ἀμβλυώττειν ἀμβλυωπία. ὠταλγία, κατεᾶχθαι τὰ ὦτα, 
4.185	κυψελίδος εἶναι ἔμπλεα, ἑλκῶν, ὑγρότητος. κατάρρους, κόρυζα 
4.185	κορυζᾶν, πταρμός πτάρνυσθαι. στομαλγία στομαλγεῖν, ἡλκῶσθαι 
4.185	τὸ στόμα. γλωσσαλγία γλωσσαλγεῖν· λέγοιτο γὰρ ἂν καὶ ἐπὶ 
4.185	τῶν κατὰ γλῶτταν ἑλκῶν. παροιδαίνειν τὰ παρίσθμια, σταφυλητομία.
4.185	βήξ, λύξ, βήττειν, λύττειν, ἐφ' ὧν τὸ ἀνακογχυλιάσαι. 
4.186	ἔμπυος, ὑπόπυος. ὕφαιμος ἄναιμος, ἄνικμος, ὑπέρπλεως, ἐξαιμῶν, 
4.186	αἱμόρροια, αἱμόρρυσις. φρίκη, ψυγμός ψῦξις, φρίξ, φρίττειν, 
4.186	ἐψῦχθαι κατεψῦχθαι, ῥῖγος, ἠπίαλος. τοὺς δ' ἀεὶ ῥιγῶντας οἱ παλαιοὶ
4.186	ῥιγωσιβίους ἔλεγον, οὓς οἱ νῦν δυσρίγους. ἀριστοφάνης δ' ἐν 
4.186	βαβυλωνίοις δύσριγος εἴρηκεν. πυρετός, φλεγμονὴ 
4.186	πυρετοῦ, καταβολή, περίοδος. θέρμα καὶ πῦρ ἀριστοφάνης
4.186	ἔφη· 
4.186	    ὁ δ' ἔχων θέρμαν καὶ πῦρ ἧκεν. 
4.187	εἶδος δὲ πυρετοῦ καὶ καῦσος. φῦσα, διάρροια, ἄκρατος δυσεντερία.
4.187	καρδιώττειν, σπληνιᾶν, λιθιᾶν, περιπνευμονιᾶν. νεφρῖτις, 
4.187	πλευρῖτις, ἐπηλυσία. καὶ στραγγουρία ὡς ἀριστοφάνης ἐν κωκάλῳ.
4.187	ἀπόστασις, ὕδερος ὑδεριᾶν, ὄγκος, ἐξωγκῶσθαι ὑπωγκῶσθαι
4.187	ὑπερωγκῶσθαι. ὠχρός, ὠχρίασις. ἴκτερος, ἰκτεριᾶν. φθόη, 
4.187	φθίσις, φθίνειν, τῆξις, φθινὰς νόσος, τηκεδών, ἐκτετηκέναι, ἐξερρινῆσθαι
4.187	κατερρινῆσθαι. ὀστοῦ θραῦσις, κλάσις. ὀστοῦν κατεᾶχθαι, 
4.188	συντετρῖφθαι. ἄρθρον ἐκχωρῆσαι, ἄρθρον παραιωρεῖσθαι. πηρός, 
4.188	πήρωσις, πεπηρῶσθαι. χωλός, χωλεία, ἀποκεχωλῶσθαι. εὔπολις 
4.188	δὲ καὶ τὸν τὴν χεῖρα πεπηρωμένον χωλὸν εἴρηκεν· 
4.188	    ὅτι χωλός ἐστι τὴν ἑτέραν χεῖρ' εὖ σφόδρα. 
4.188	οὗ τὸ ἐναντίον ἐπὶ ποδὸς ἀριστοφάνης κυλλόν· 
4.188	    τί δεῦρο πόδα σὺ κυλλὸν ἀνὰ κύκλον κυκλεῖς; 
4.188	τὸν ὀφθαλμὸν ἐκκεκόφθαι, ἐξορωρύχθαι, κεκενῶσθαι, ἀπεσβέσθαι 
4.188	τὴν γλήνην. τὴν κλεῖν κατεαγέναι. τραύματα τραυματίας, 
4.189	τετρῶσθαι· καὶ ‘τραυματισθεισῶν τῶν νεῶν’ ἐκ μεταφορᾶς φησι θουκυδίδης,
4.189	ὥστ' εἴη ἂν καὶ τὸ τραυματίζεσθαι. ἐπιπολῆς 
4.189	τετρῶσθαι, διὰ βάθους, διαμπάξ, διαμπερές. καίριον τραῦμα, καιρία 
4.189	πληγή, σῦριγξ, ἕλκος, ὠτειλή, οὐλή. ποδάγρα, ποδαγρᾶν, ποδαλγία
4.189	ποδαλγεῖν, καὶ ἀνὴρ ποδαλγής. τάχα δ' ἂν τοῖς ἰατρικοῖς 
4.189	προσήκοι τὸ ἀλγεῖν, ἀλγεινόν ἐπαλγές, ὀδυνᾶσθαι ὀδυνηρόν ἐπώδυνον,
4.189	ἀφ' οὗ καὶ ὀδυνήφατα φάρμακα ὅμηρος. καὶ 
4.189	σφύζειν καὶ σφακελίζειν σφαδᾴζειν καὶ σφακελισμός, σφαδᾳσμός,
4.189	καὶ ὅσα ἄλλα ὑπὸ τῶν ἰατρῶν ὠνόμασται. 
4.190	  νοσήματα ἔξωθεν ἐπιφαινόμενα τοῖς σώμασι φλεγμονή, 
4.190	οἴδημα, ἐκφύσημα, σκλήρωμα. ἕλκος, καθαρὸν ἕλκος, ἀπόστημα. 
4.190	ἀκάθαρτον ἕλκος, ἐσχάρα, διεφθορὸς ἕλκος, ἐφελκίς. καλεῖται δὲ 
4.190	καὶ κρότων. μελιτηρὰ ὑγρασία. ἐλαιώδης, ὅταν ἕλκος ᾖ περὶ τὰ  
4.190	νεῦρα. καλεῖται δὲ καὶ ῥεῦμα ὕδωρ, ὅ ἐστιν ὑδατώδης ἰχώρ, ὅταν 
4.190	ἤδη τὰ ἕλκη καθαίρηται. δοθιὴν φῦμα περιφερές, ἀπόστημα μικρόν,
4.190	πυῶδες κατὰ τὴν τομήν. τέρμινθος φῦμα φλύκταιναν ἔχον. 
4.191	φύγετρον φῦμα περὶ βουβῶνα μετὰ πυρετοῦ. φλυκτὶς φλύκταινα 
4.191	ἐπιμήκης, μάλιστα περὶ βουβῶνας καὶ μασχάλας. ὑπόνομον ἕλκος, 
4.191	ὃ καὶ βάθος ἔχει καὶ κόλπους. ὑπερσαρκοῦν ἕλκος. ἀφρῶδες ἕλκος, 
4.191	ᾧ ἐπανθεῖ λευκότης τις ἢ μελανία. τύλωσις, ὅταν σκληρὸν ᾖ καὶ 
4.191	λευκότερον ἢ ὑποπέλιδνον τὸ ἕλκος. μυδὼν σὰρξ σομφή. σῦριγξ 
4.191	ἕλκος στενὸν πρόμηκες, ἔσωθεν μὲν μυξώδει σαρκὶ ἔξωθεν δὲ τυλώδει
4.192	κατειλημένον. ἄνθραξ ἐσχάρα ὑποπέλιδνος ἢ λευκὴ ἢ 
4.192	ὕπωχρος, φλύκταιναν ἔχουσα καὶ ἐρύθημα καὶ ἀλγηδόνα σύντονον. 
4.192	τερηδὼν ὀστῶν φθορὰ ἀπροφάσιστος, μάλιστα περὶ τὴν κεφαλήν. 
4.192	ἀχὼρ ἕλκος περὶ τὰ τετριχωμένα, οὗ τὸ ὑγρὸν φθείρει τὰς τρίχας. 
4.192	πιτυρίασις ἐοικός τι πιτύροις· συνίσταται δ' ὅπου τρίχες. ἀλωπεκία
4.192	ψίλωσις τριχῶν ἀπροφάσιστος, μάλιστα περὶ τὴν κεφαλήν. 
4.192	ὄφις ψίλωσις τριχῶν περιλαμβάνουσα τὴν κεφαλὴν στεφάνου δίκην, 
4.192	μάλιστα δ' ἐπὶ παιδίων, ἔσθ' ὅτε καὶ τὰ ὄμματα φθείρουσα. 
4.193	ἀλφὸς μέλας ἐπιδρομὴ σκιώδης ἐπιπόλαιος εὐίατος· ἀλφὸς λευκὸς 
4.193	λευκότης ἐπιτρέχουσα τῇ ἐπιδερματίδι αὐχμηρὰ δυσίατος. λεύκη, 
4.193	ὅταν ἐπιτείνῃ ἡ λευκότης καὶ φύσῃ τρίχωσιν λευκήν· εἰ δὲ κεντήσειας,
4.193	ὕφαιμος, δυσίατος, ἔστιν ὅτε ὑπέρυθρος. ἐπανθεῖ δ' αὐτὸ  
4.193	τοῖς χείλεσιν οἷον ἁλὸς ἄχνη. λειχὴν ἄγριος, τραχύς, δυσίατος, 
4.193	ἀνώμαλος. λέπρα λειχῆνες τραχεῖς, πολλοί, ἑλκώδεις, λεπιδωτοί, 
4.194	ὑπόπυρροι ἢ ὑπέρυθροι ἢ ὑπόλευκοι, δυσίατοι· φθείρουσι δὲ καὶ 
4.194	τοὺς ὄνυχας. ψώρα ἑλκώδης, ὑπέρυθρος, ἐξανθήσεις ἔχουσα ἐν αὑτῇ. 
4.194	ψυδράκια πυώδη ἐξανθήματα, αὐτόματα, ἑλκώδη ἐν ἐπιφανείᾳ. 
4.194	ὑπέρυθρον ῥεῦμα, δυσώδης διάθεσις, ὑγρασίαν ἀφιεῖσα. ἔφηλις 
4.194	πάθος ἐν προσώπῳ, ὑποπέλιδνος ἐπιδρομή, ἀφανίζουσα τὸ κατὰ 
4.194	φύσιν χρῶμα. ἴονθοι ἀνθήματα ψυδρακίοις ἐοικότα περὶ τῷ προσώπῳ, 
4.194	σημεῖον ἀκμῆς, ψυδράκια μικρά, φλύκταιναι ὑπόπυοι. φακὸς ὅμοιόν 
4.194	τι τῷ ὀσπρίῳ, συγγενὲς ἢ ἐπιγενές. θύμος ὑπέρυθρος ἔκφυσις, 
4.194	τραχεῖα, ἔναιμος, δυσαφαίρετος, μάλιστα περὶ αἰδοῖα καὶ δακτύλιον 
4.195	καὶ παραμήρια, ἔστι δ' ὅτε καὶ ἐν προσώπῳ. ἀκροχορδὼν ἀπὸ μὲν 
4.195	τῆς ῥίζης λεπτὴ ἔκφυσις, περὶ δὲ τὸ ἄκρον παχυνομένη, μάλιστα ἐπὶ 
4.195	παιδίων. μυρμηκία ἔκφυσις στερεὰ καὶ τραχεῖα, τυλώδης, ἔναιμος, 
4.195	περὶ τὰ ἄκρα καὶ τὰ ἔσω τῆς χειρός. ἧλος συστροφὴ τυλώδης 
4.195	περιφερὴς ὕπωχρος, ἡλοειδής ὅτι ἄνωθεν μὲν εὐρύνεται, περὶ δὲ τὴν 
4.196	σάρκα ἀποστενοῦται, μάλιστα περὶ τὰ ἴχνη. χειρώνιον ἕλκος χρόνιον, 
4.196	δυσούλωτον, χείλη σκληρά, τυλώδης σάρξ, ὑποπέλιδνος, ἐν κνήμαις 
4.196	καὶ ποσίν. λεπὶς τοῖς ἐν πεδίῳ ἕλκεσιν ὁμοία τῇ θαλαττίᾳ ἐπιπήγνυται,
4.196	ἣν δεῖ τῆς θεραπείας προαφελεῖν. κιρσὸς ἢ κριξὸς οἴδημα 
4.196	φλεβῶν περὶ κνήμας, ποδὸς πεδίον, ἐπιγάστριον, μηρούς, ὄσχεον· 
4.196	καλεῖται δὲ καὶ ἰξία ἀπὸ τῶν ἐν ταῖς πίτυσι τῆς πίττης ὁμοίων 
4.196	συστροφῶν, ἀφ' ὧν καὶ ὁ ἰξός. ἀγκύλη σκληρότης τυλώδης ἐν 
4.196	ἄρθροις, μάλιστα ἐν δακτύλοις χειρῶν κατὰ τὸ ἐντός· ἐπικάμπτει δὲ 
4.197	τοὺς δακτύλους, γίνεται δ' ἔστιν ὅτε καὶ περὶ ἀγκῶνας καὶ γόνατα. 
4.197	ἐπινυκτὶς φλύκταινα ὑποπέλιδνος ὕφυγρος ἔναιμος, περὶ κνήμας καὶ  
4.197	πόδας ἐν νυκτὶ γινομένη. γαγγλίον ἀπόστημα ἄπονον, ὑπὸ λευκῷ 
4.197	καὶ νευρώδει χιτῶνι· ἔνεστι δ' αὐτῷ ὑγρὸν ἀθερῶδες ἢ τρίχια ἢ 
4.197	ἑλμίνθια, γίνεται δὲ περὶ ἄρθρα καὶ κεφαλήν. μελικηρὶς ἀπόστημα 
4.198	ἔχον μελιτῶδες ὑγρόν, ἐν ἀγκῶσι καὶ γόνασι, πολλάκις δὲ καὶ ἐν ἄλλοις
4.198	ἄρθροις καὶ περὶ στόματι. χάλαζα συστροφαὶ βουβωνοειδεῖς 
4.198	ὑπὸ τῷ δέρματι, κατὰ κύαμον αἰγύπτιον, ἐπαλγεῖς προσαψαμένῳ. 
4.198	καρκίνωμα σκλήρωμα μετὰ φλεγμονῆς ἐπαλγές, ἔστιν ὅτε ἑλκούμενον, 
4.198	ὑπέρυθρον ἢ πελιδνόν· συμπεφύκασι δ' αὐτῷ ὡς τὸ πολὺ φλέβες ἢ 
4.198	τρίχες· αἱμορραγοῦν, ἀθεράπευτον. κρυπτὸν καρκίνωμα, ὅταν μὴ ᾖ 
4.198	ὑπερφανές, τὰ δ' ἄλλα ὅμοιον. χηλαὶ ἢ φύσιγγες ῥαγάδες πτερνῶν 
4.199	ποδῶν αἰδοίου. παρουλὶς οὔλων ἀπόστασις, ἐπουλὶς ὑπὸ τὸν σωφρονιστῆρα
4.199	ἐπίφυσις. ὑπογλωττὶς ἀπόστασις ὑπὸ γλώττῃ. αὖον 
4.199	ἀπόστασις περὶ τὴν ἔκφυσιν τοῦ στομάχου, κατὰ τὸ ἄνω τῆς φάρυγγος
4.199	μέρος, κνησμώδης πρὶν ῥαγῆναι. συνάγχη φλεγμονὴ περὶ 
4.199	ἐπιγλωσσίδα καὶ φάρυγγα σύντονος ὀδυνηρά· κυνάγχη πνιγμὸς ὑπὸ 
4.199	νύκτα γινόμενος ἐπενεχθέντος ἐπὶ βρόγχον ὑγροῦ παχέος καὶ γλίσχρου,
4.200	μάλιστα ἐπὶ παιδίων. ἀγχόνη πυώδης ἀπόστασις μεταξὺ ἐπιγλωττίδος
4.200	καὶ ῥίζης γλώττης. παρίσθμια φλεγμονὴ περὶ τὰ μῆλα 
4.200	καὶ ἕλκωσις καὶ ἀπόστασις. ἄφθα ἕλκωσις ἐπιπολῆς λευκαίνουσα 
4.200	γλῶτταν ἢ παρίσθμια ἢ κίονα ἢ φάρυγγα, ἔσθ' ὅτε μέντοι καὶ μελαίνουσα·
4.200	πλεονάζει δ' ἐπὶ παιδίων. σταφυλὴ περὶ τὸν κίονα μηκυνομένη
4.200	καὶ ὠχριῶσα, ῥαγὶ παραπλήσιος. σῦκον σὰρξ ἑλκώσει ἐπανθοῦσα, 
4.201	ἄνωθεν πλατυνομένη, ἐπίπονος, βουβῶνας ἐγείρουσα. τηνεσμὸς βαρύτης
4.201	καὶ φλεγμονὴ ἀνοιδαίνοντος τοῦ δακτυλίου, μυξώδη ὑγρὰ ἢ 
4.201	αἱματώδη καταφέρουσα· ποιεῖ δὲ καὶ δυσουρίαν. κηρίον περὶ τῷ 
4.201	στήθει ἢ τοῖς νώτοις ἀπόστημα φλεγμαῖνον, πολύστομον, ἀφιὲν μελιτῶδες
4.201	ὑγρόν, ἔχον ἐν τῷ βάθει σάρκα ὕπωχρον διεφθαρμένην. χοιράδες
4.201	περὶ σιαγόσι καὶ τραχήλῳ καὶ μασχάλαις καὶ βουβῶσιν, ἀδέσιν  
4.202	ἐοικυῖαι φλεγμοναί, εἰς πῦον τρεπόμεναι. χίμετλα γίνεται μὲν 
4.202	ὑπὸ κρύους ἐπὶ δακτύλοις καὶ ἴχνεσι ποδῶν καὶ χερσί, μάλιστα ἐπὶ 
4.202	παιδίων, ἑλκώδεις φλεγμοναί. ἐρυσίπελας μώλωψ ἐρυθρὸς ἐπίπονος 
4.202	ἔμπυρος, ἔσθ' ὅτε καὶ φλυκταινώδης. ἱδρῶα ἐξανθήματα θερινά. 
4.202	βουβὼν περὶ βουβῶνας οἴδημα μετὰ φλεγμονῆς. αἱμορροῒς γίνεται 
4.202	μὲν κατὰ τὴν ἕδραν ἐντός, ἔστι δ' ὁμοία μόροις ὠμοῖς· πολλάκις 
4.202	δὲ καὶ ὑπεροχῆς ἄνευ γίνεται ῥαγὰς αἱμορραγοῦσα. τυφλὴ αἱμορροῒς
4.202	οἴδημα λεῖον ἐρυθρόν, ἐντὸς τῆς ἕδρας, οὕτω κληθὲν ἐπεὶ ἔσθ' 
4.203	ὅτε οὐχ αἱμορροεῖ. κονδύλωμα περὶ τὴν στεφάνην τοῦ δακτυλίου 
4.203	εὐίατον οἴδημα. συκαῖ περὶ τὴν ἕδραν κονδυλώματα μεγάλα, οὐκ 
4.203	ἐπίπονα. ἐντεροκήλη ὀλίσθημα ἐντέρου εἰς τὸν ὄσχεον, εἰς ὄγκον 
4.203	αἰρόμενον· ὑδροκήλη περὶ θατέρῳ τῶν διδύμων ὑδατώδης συλλογή, 
4.203	μεταξὺ τοῦ δευτέρου καὶ τετάρτου ὑμένος· πωροκήλη πώρωμα περὶ 
4.203	τὸν ὄσχεον ἐξ ἀποστήματος, σαρκοκήλη σκιρώδης καὶ παχεῖα ἐπ' ὀσχέῳ 
4.204	διάθεσις. στεάτωμα πιμελῆς παραρροὴ ὑπὸ τῷ δέρματι. λοιμώδη 
4.204	ἕλκη περὶ τὰ παρίσθμια καὶ τὴν σταφυλήν. ἐσχάρωσις νομὴ δύσχρους, 
4.204	εἰς τὴν φάρυγγα καὶ τὴν ἀρτηρίαν καὶ τὸν στόμαχον καταφερομένη 
4.204	μετὰ τοῦ ἀνοιδαίνειν τὸν τράχηλον. περιγραφὴ περί τι μέρος τοῦ 
4.204	σώματος στενότης ἄπονος, μέλαινα ὑπέρυθρος ἢ πελιδνή, ψιλὴ ἢ 
4.204	τετριχωμένη. πῶλυψ σὰρξ ῥινὶ ἐπιφυομένη, μυξῶδες ὑγρὸν ἀφιεῖσα, 
4.204	ἐπιφράττουσα τὴν ἀναπνοήν. ὄζαινα ἕλκωσις ἐν τῷ βάθει τῶν μυκτήρων
4.204	μέχρι τῶν καλουμένων ἡθμοειδῶν σαρκῶν, πυῶδες καὶ δυσῶδες 
4.205	ὑγρὸν ἀφιεῖσα, τὴν αἴσθησιν ἐμποδίζουσα. δρακόντιον ἐκ τῶν περὶ 
4.205	κνήμαις καὶ μηροῖς ἑλκῶν ἐκπῖπτόν τι νευρῶδες ἐφθαρμένον, σπανίως 
4.205	μὲν τοῖς ἄλλοις ἐπιγινόμενον, αἰθίοψι δ' ἐνοχλοῦν. κέρατα ἐν τῷ 
4.205	τόπῳ τῶν κεράτων περὶ τὸ μέτωπον πωρώδεις ἐκφύσεις περὶ τὸ  
4.205	δέρμα. ἕρπην ψυδράκια φλεγμαίνοντα καὶ νύττοντα, μάλιστα περὶ 
4.205	τραχήλῳ καὶ πλευραῖς νεμόμενα, ἔσθ' ὅτε δὲ καὶ περὶ χερσὶ καὶ ποδῶν
4.206	ἴχνεσιν. ἑρπηστικὸν ἕλκος ἐνοχλεῖ μὲν πρεσβυτῶν κνήμαις καὶ 
4.206	ποσίν, ἔσθ' ὅτε δὲ καὶ μηροῖς καὶ χερσίν· ἔστι δ' ὑποπέλιδνον καὶ 
4.206	νέμεται καὶ φλεγμαίνει. φαγέδαινα ἕλκωσις ἄχρι τῶν ὀστῶν διαδιδοῦσα
4.206	ταχείᾳ νομῇ μετὰ φλεγμονῆς, ἰχῶρας δυσώδεις ἀφιεῖσα καὶ 
4.206	πρὸς θάνατον ῥέπουσα. θηρίωμα γίνεται μὲν ἕλκος περὶ ἀνδρῷα 
4.206	αἰδοῖα, ἔστι δ' ὅτε καὶ περὶ δακτύλους καὶ ἀλλαχοῦ, αἷμα πολὺ καὶ 
4.207	μέλαν καὶ δυσῶδες ἀφιέν, μετὰ μελανίας τὴν σάρκα ἐσθίον. σηπεδὼν 
4.207	ἕλκους νομὴ λευκοῦ ὑπώχρου δυσώδους· μάλιστα δ' ἐνοχλεῖ τῷ 
4.207	στόματι, ὡς ἔσθ' ὅτε καὶ τοὺς ὀδόντας καὶ τὰ ὀστᾶ ἀφιστάναι, γίνεται
4.207	δὲ καὶ ἐπὶ μηρῶν καὶ ἄλλων μερῶν. γάγγραινα· οὕτω καλεῖται
4.207	τῶν μελῶν τὸ νεκρούμενον σὺν ἕλκει ἢ χωρὶς ἕλκους, μετὰ 
4.207	φλεγμονῆς καὶ ἐρυθήματος ἀπολευκαινόμενον, εἶτα μελαινόμενον καὶ 
4.207	εἰς ἀναισθησίαν μεθιστάμενον. 
4.208	  μαῖα, μαιεία, μαίευσις· καὶ μαιευτικὴ ἡ τέχνη καὶ ἡ 
4.208	γυνή, καὶ τὸ ῥῆμα μαιεύειν καὶ μαιεύεσθαι, καὶ τὸ ἐπίρρημα 
4.208	μαιευτικῶς. ἀμβλίσκουσι δὲ τὸ ἀμβλίσκειν ποιοῦσι φησὶν ὁ πλάτων.
4.208	ἀμβλωθρίδιον φάρμακον, τικτικὸν φάρμακον. 
4.208	ὠκυτόκιον, ἀτόκιον. λοχεύειν ἐκλοχεύειν· λοχεία ἡ τοῦ τεκεῖν 
4.208	ἐπιμέλεια. ‘διδοῦσαι φαρμάκια αἱ μαῖαι ταῖς δυστοκούσαις’ ὁ πλάτων
4.208	λέγει· δυστοκεῖν δυστοκία, εὐτοκεῖν εὐτοκία 
4.208	εὐτοκοῦσα, κυΐσκειν κυΐσκεσθαι, ὠδίνειν, τίκτειν. πρωτοτόκοι 
4.208	γυναῖκες, πρωτότοκοι παῖδες, καὶ πρωτόγονοι ὁμοίως· ἄτοκοι δὲ 
4.208	καὶ ἄγονοι καὶ ἄλοχοι ὡς πλάτων, καὶ στερίφαι
4.208	καὶ στεῖραι. ὀμφαλητομία, ἐμβρυοτομία, καὶ τὸ ἐργαλεῖον 
4.208	ὀμφαλιστήρ.
